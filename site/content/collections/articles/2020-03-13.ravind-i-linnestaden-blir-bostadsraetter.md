title: 'Råvind i Linnéstaden blir bostadsrätter'
ingress: |
  <p>En tidigare råvind på Sveagatan i Linnéstaden, Göteborg, ska byggas om till tolv bostadsrätter. Bakom projektet står 4D Bygg och vindsvåningarna kommer att förmedlas av Bjurfors.
  </p>
  
intro_image: /assets/img/bjurfors_nyckelhalet_livingroom.jpg
long_form:
  -
    type: text
    text: '<p>Brf Nyckelhålet i Göteborgsstadsdelen Linnéstaden ska utökas med tolv nya vindsvåningar på Sveagatan två. I dagsläget har föreningen 30 bostadsrätter, två hyresrätter och tre lokaler. Det är exploatören 4D Bygg som ska omvandla föreningens&nbsp;råvind&nbsp;till bostadsrätter, och fastighetsmäklaren Bjurfors som ska sälja bostäderna.&nbsp; &nbsp;<br><br>I ett pressmeddelande från Bjurfors uppges projektet redan vara i full gång. Byggstart och säljstart har preliminärt satts till våren 2020, med tillträde vid årsskiftet 2020/2021. Totalt beräknas bygget av vindsvåningarna ta runt nio månader att genomföra.&nbsp; <br><br>De planerade vindsvåningarna beskrivs som kvadratsmarta, belägna i en “ikonisk fastighet” uppförd år 1903 med tidstypiska materialval. Huset ska även ha sådant som terrasser, torn och kupor. Varje ny lägenhet kommer att bli 35 kvadratmeter stor till ytan.&nbsp; <br>– Genom att vara flexibla, tillgängliga och personliga, ges goda förutsättningar för ett lyckat projekt. Målet är att den som flyttar in i en lägenhet skapad av 4D Bygg ska bo i ett unikt och välplanerat hem men också känna igen de goda materialvalen, omvårdad exklusivitet och hållbarhet, säger Fredrik Nyman på 4D Bygg i pressmeddelandet.&nbsp;</p>'
template: articles/article
sponsored: false
artikel_typ: nyhet
views: 2252
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - '4D Bygg'
  - Bjurfors
  - Toppnyhet
id: eff3a31c-cbab-4720-946b-97ecfb09a04e
