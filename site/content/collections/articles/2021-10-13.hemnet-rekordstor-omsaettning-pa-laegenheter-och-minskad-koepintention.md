title: 'Hemnet: Rekordstor omsättning på lägenheter – och minskad köpintention'
ingress: |
  <p>I september 2021 såldes det fler lägenheter än någonsin tidigare en enskild månad, enligt en ny rapport från Hemnet. I alla fall så långt tillbaka som bostadssajten har en sammanhängande tidsserie. Av rapporten framgår också att köpintentionen bland sajtens besökare ser ut att minska i början av oktober
  </p>
  
intro_image: /assets/img/hemnet-oktober-2021.png
long_form:
  -
    type: text
    text: |
      <p>Antalet inrapporterat sålda lägenheter på Hemnet i september uppgick till 11 753, vilket är den högsta säljvolymen som noterats för en enskild månad så långt tillbaka som bostadssajten har en sammanhängande tidsserie (sedan år 2014). Det står att läsa i en ny rapport från Hemnet.<br><br>Jämfört med det tidigare rekordet som noterades i september ifjol syns en uppgång om fyra procent. Även i landets storstadslän såldes det rekordmånga lägenheter under årets septembermånad. <br><br>Rapporten visar också på en något minskad köpintentionen bland Hemnets besökare i början av oktober. I september uppgav 42 procent av de tillfrågade besökarna att de planerade att köpa bostad inom ett halvår, medan andelen i oktober uppgår till 39 procent.<br>– Bostads­marknaden fortsatte i september vara mycket aktiv med exempelvis ett rekordstort antal sålda lägenheter och högre prisförväntningar. Köpintentionen är dock tillbaka på samma nivåer som innan pandemin. Det kan ha ett samband med lyfta restriktioner och att annan konsumtion som resor och nöjen ökar. Än syns dock inga tydliga tecken på någon direkt avmattning, säger Hemnets marknadsanalytiker Erik Holmberg i ett pressmeddelande från sajten.<br><br>Vidare framgår att det totala lägenhetsutbudet på Hemnet uppgick till 22 762 objekt i september 2021, vilket är en procent lägre än under motsvarande period ifjol. Samtidigt publicerades fem procent fler lägenhetsannonser i september i år, jämfört med samma månad förra året.&nbsp;<br><br>I rapporten finns även statistik som indikerar att besökarnas prisförväntningar stiger i oktober. I september svarade 36 procent av de tillfrågade att de tror på ökande bopriser det kommande halvåret, jämfört med 38 procent i den senaste oktobermätningen.&nbsp;<br><br>Undersökningen som ligger till grund för rapporten ska bestå av en enkät som månatligen besvaras av mellan
      2 000 och 3 000 av sajtens besökare.</p>
      
template: articles/article
sponsored: false
hide_from_home: false
artikel_typ: nyhet
views: 434
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Hemnet
id: f1b28d03-ea87-4d5b-9987-3555c3def377
