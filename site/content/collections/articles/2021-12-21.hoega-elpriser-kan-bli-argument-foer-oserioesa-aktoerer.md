title: 'Höga elpriser kan bli argument för oseriösa aktörer'
ingress: |
  <p>Oseriösa elhandlare kan använda de höga elpriserna i landet som argument för att försöka lura konsumenter att ingå ofördelaktiga elavtal, varnar Konsumenternas Energimarknadsbyrå. Detta enligt SR Ekonomiekots rapportering.
  </p>
  
intro_image: /assets/img/37851858-winter-forest-with-snowdrifts.jpg
long_form:
  -
    type: text
    text: '<p>De höga elpriserna i landet kan drabba konsumenters ekonomi på flera sätt än ett. Dels direkt när dyra elräkningar ska betalas, men även indirekt via oseriösa elhandlare som drar nytta av situationen för att försöka lura in elkunder i dåliga avtal. Nyligen sände Sveriges Radio (SR) Ekonomiekot ett inslag i ämnet. <br><br>Enligt Thomas Björkström, vd på Konsumenternas Energimarknadsbyrå, finns en risk att ohederliga aktörer inom elhandel drar nytta av de höga elpriserna i landet.<br>– Att dom här oseriösa aktörerna som tidigare inte har tvekat på att luras också kommer använda nuvarande elpristopp, det tror jag, säger han till Ekonomiekot. <br><br>Av radioinslaget framgår också att oseriösa elhandlare är ett problem som vuxit sig större under pandemin. Elhandlare med tveksamma metoder kan använda pristoppen som ytterligare ett argument för att försöka få elkunder att byta elavtal, exempelvis via telefonförsäljning, och med upplägg som bygger på att lura konsumenter. <br>– Då brukar den forserande säljaren fortsätta och leda in samtalet på: “Men vill du inte ha mer information?” Och då brukar konsumenten säga ja och då brukar säljaren kräva att få konsumentens skriftliga bekräftelse, endera via sms eller BankID, för att skicka den här informationen. Sen används den bekräftelsen till att bekräfta ett avtal helt emot konsumentens vilja, fortsätter Thomas Björkström.<br><br>Förra året fick myndigheter och organisationer in tusentals klagomål om denna typ av oseriös elavtalsförsäljning. I inslaget intervjuas även myndigheten Energimarknadsinspektionens analytiker Samuel Wahlberg som berättar att antalet klagomål ökat över tid, speciellt inom gruppen småföretagare.<br>– Jag skulle vilja säga att dom här ofrivilliga bytena är ett typiskt allvarligt klagomål som vi kunnat se, och vi har också kunnat se det särskilt mycket bland mindre företagare. Ja, mindre restauranger, butiker, frisörer och så där. Och då behövs inte riktigt den här skriftliga accepten som det behövs för konsumenter förklarar han för Ekonomiekots reporter. <br><br><br>Konsumenternas Energimarknadsbyrå har bland annat till uppgift att ge privatpersoner oberoende och kostnadsfri vägledning i frågor som rör el, gas och fjärrvärme. Vidare ska byrån informera berörda myndigheter och företag om konsumentproblem med koppling till energimarknaden.&nbsp;</p><p><i>Källa: Energimarknadsbyran.se</i></p>'
template: articles/article
sponsored: false
hide_from_home: false
artikel_typ: nyhet
views: 303
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - SR
  - 'Konsumenternas Energimarknadsbyrå'
  - Energimarknadsinspektionen
id: 2767829c-5af3-4745-bb97-d1128aba09fd
