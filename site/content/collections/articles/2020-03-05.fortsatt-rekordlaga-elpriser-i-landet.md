title: 'Fortsatt rekordlåga elpriser i landet'
ingress: |
  <p>I januari rapporterade Vattenfall om rekordlåga elpriser i Sverige, de lägsta för månaden sedan 2007. Även följande månad uppges rekord ha slagits, då det näst lägsta februaripriset sedan 2003 ska ha uppmätts.
  </p>
  
intro_image: /assets/img/elnat_teno_.jpg
long_form:
  -
    type: text
    text: '<p>Denna vinter har varit onormalt varm för årstiden. Elpriserna under januari blev de lägsta som noterats för månaden sedan år 2007, och även månaden efter uppmättes rekordlåga elpriser. Av ett pressmeddelande från energiföretaget Vattenfall framgår att det rörliga elpriset i februari landade på i snitt runt 20 öre per kilowattimme i&nbsp;elområde&nbsp;tre (Mellansverige), en notering som ska vara 30 öre lägre än för samma månad ifjol. <br><br>Resultatet för månaden är också det lägsta februaripris som uppmätts sedan 2003. Tidvis var elpriset så lågt som bara några ören per kilowattimme. Natten från den tionde till den elfte februari var det&nbsp;minuspriser&nbsp;som gällde.&nbsp; <br><br>Den 16 februari nådde vindkraftsproduktionen nya höjder då stormen Dennis drog in över landet. Enligt en rapport från elbolaget&nbsp;Bixia&nbsp;uppgick produktionen till 351,4 gigawattimmar, en nivå som motsvarar lite drygt 30 procent av den totala elproduktionen i Norden.&nbsp; &nbsp;<br><br>Även för vattenkraften ser läget bra ut. Mer regn än normalt, främst i västra Sverige, och snö i fjällen gör att Vattenfall drar slutsatsen att vattenkraften ska kunna leverera “långt in på året”.&nbsp; <br><br>I Europa har ett milt väder och låga kolpriser lett till att elpriserna fallit kraftigt, enligt Vattenfall. Faktorer som indirekt kan påverka elpriserna på längre sikt uppges vara Coronavirusets utbredning,&nbsp;Brexit&nbsp;och handelsavtalen mellan USA och Kina.<br><br><b>Medelspotpris på elbörsen 1-5 mars 2020&nbsp; &nbsp;</b></p><p>Elområde&nbsp;1, Norra Sverige (Luleå): 14,54 öre/kWh&nbsp;&nbsp;&nbsp;</p><p>Elområde&nbsp;2, Norra Mellansverige (Sundsvall): 14,55 öre/kWh&nbsp;&nbsp;&nbsp;</p><p>Elområde&nbsp;3, Södra Mellansverige (Stockholm): 25,09 öre/kWh&nbsp;&nbsp;&nbsp;</p><p>Elområde&nbsp;4, Södra Sverige (Malmö): 29,32 öre/kWh&nbsp;&nbsp;&nbsp;</p><p><i>Källa: Vattenfall&nbsp;<br></i><br>Medelspotpriset avser det genomsnittliga priset på den nordiska elbörsen Nord Pool, exklusive moms, påslag och elcertifikat.&nbsp;</p>'
template: articles/article
sponsored: false
artikel_typ: nyhet
views: 330
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - Vattenfall
  - Bixia
  - 'Nord Pool'
  - toppnyhet
id: 3890f6a0-ad67-4018-b400-cd4232477a55
