title: 'NCC förbereder byggstart av ny HSB-brf i Majorna'
ingress: |
  <p>I december 2019 startade försäljningen av 135 bostadsrätter i kommande HSB Brf Sannaparken i Göteborgstadsdelen Majorna, och nu genomför NCC markarbeten inför byggstarten av bostäderna som de fått i uppdrag att uppföra åt HSB.
  </p>
  
intro_image: /assets/img/b099f19b2fd155a5_800x800ar.jpg
long_form:
  -
    type: text
    text: '<p>Nu är förberedelserna igång inför bygget av HSB Brf Sannaparken i stadsdelen Majorna i Göteborg. Byggbolaget NCC har fått i uppdrag att bygga de nya bostäderna och enligt ett pressmeddelande från bolaget har markarbeten påbörjats och planeras att pågå även under juni. Bygget av föreningens hus beräknas kunna starta under sensommaren i år.&nbsp; &nbsp;<br><br>Projektet säljstartade i december förra året och inflyttning i bostadsrätterna beräknas kunna påbörjas under hösten 2022. De har ritats av&nbsp;What! Arkitektur och inspiration till utformningen ska ha hämtats från klassiska sekelskifteslägenheter. Det står att läsa i ett pressmeddelande från det kooperativa bostadsföretaget HSB.&nbsp; &nbsp;<br><br>Hittills ska 53 av de 135 bostadsrätterna ha sålts.&nbsp; <br>– Det känns väldigt bra att vi nu kan ta beslutet att&nbsp;byggstarta&nbsp;HSB brf Sannaparken. Det finns en stor efterfrågan på lägenheterna, som har ett väldigt bra läge i en attraktiv stadsdel. Det visar inte minst försäljningen som hittills har gått väldigt bra, säger Kristian Isberg, affärsområdeschef nyproduktion och hyresfastigheter på HSB Göteborg, i pressmeddelandet.<br><br>Bostäderna kommer att uppföras i närheten av området där Fix AB tidigare haft sin fabrik, vilket framgår av ett tidigare pressmeddelande från HSB.&nbsp; <br><br>Den nya bostadsrättsföreningen är tänkt att bestå av fyra kvarter med flerbostadshus som ska ingå i ett nytt bostadsområde vid namn Fixfabriken, beläget mellan Sandarna, Klippan och Kungsladugård. <br><br>Bostäderna byggs i olika storlekar, från mindre studiolägenheter upp till stora femrummare, där alla bostadsrätter får antingen balkong eller uteplats. Utöver det ska föreningen bland annat även utrustas med en bokningsbar övernattningslägenhet och tillhörande hus kommer att certifieras enligt Miljöbyggnad silver.&nbsp; <br><br>Det är bostadsbolagen HSB Göteborg och Fastighets AB Balder som är ansvariga för utvecklingen av området Fixfabriken, vilket när det är färdigställt kommer att inrymma runt 500 nya bostäder.</p>'
template: articles/article
sponsored: false
artikel_typ: nyhet
views: 591
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - NCC
  - 'Fastighets AB Balder'
  - 'Fix AB'
  - 'What! Arkitektur'
  - 'HSB Brf Sannaparken'
  - 'HSB Göteborg'
id: 6c3e19ec-2ac2-4379-aeb0-6a6356ae1c9f
