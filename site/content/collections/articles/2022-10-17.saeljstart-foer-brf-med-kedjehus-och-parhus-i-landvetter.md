title: 'Säljstart för brf med kedjehus och parhus i Landvetter'
ingress: |
  <p>OBOS har säljstartat planerade Brf Björrödsbacken i Landvetter utanför Göteborg, en förening med 22 bostäder som ska inrymmas i kedjehus och parhus. Detta enligt ett pressmeddelande från utvecklaren.
  </p>
  
intro_image: /assets/img/brf-bjorrodsbacken_altan.jpg
long_form:
  -
    type: text
    text: '<p>Nyligen startade försäljningen av Brf Björrödsbacken som OBOS planerar uppföra i Landvetter utanför Göteborg, enligt ett pressmeddelande från bostadsutvecklaren. Det är en ny förening vars 22 bostadsrätter är tänkta att inrymmas kedjehus och parhus. De som är medlemmar i OBOS ges förtur till att teckna avtal för bostäderna. <br>– Intresset är stort, både från Landvetterbor och unga barnfamiljer från Göteborg, säger OBOS projektutvecklare Johan Åstradsson i pressmeddelandet.<br><br>Boytan i kedjehusen blir 130 kvadratmeter medan bostäderna i parhusen blir 106 kvadratmeter stora. Utöver det uppges husen komma med rymliga uteplatser.<br><br>Det finns också planer på att öppna upp för odlingsmöjligheter i området och att bevara det befintliga växt- och djurlivet. <br>– Vi vill att det ska bli en trädgårdsstad och har därför noga utrett så att vi inte förstör för groddjur. Både vi och kommunen gör flera anläggningar med diken, vattensamlingar och krypin. Och då tror vi att även annat djurliv ska trivas där. Givetvis kommer vi också bevara den värdefulla bäcken, fortsätter Johan Åstradsson.<br><br>Att med bil ta sig från Brf Björrödsbacken i Landvetter in till Göteborg ska enligt uppgift ta 15 minuter. Med buss kommer resan ta 30 minuter. Brf-projektets byggstart är preliminärt satt till våren 2023 och inflytt i föreningen till hösten 2024.<br><br>OBOS har tillsammans med utvecklaren BoKlok sedan tidigare fått klartecken att utveckla en trädgårdsstad i Landvetter med omkring 300 bostäder, blandad bebyggelse. OBOS del består i runt 100 bostadsrätter varav de 22 bostäderna i Brf Björrödsbacken blir först ut.</p>'
template: articles/article
sponsored: false
hide_from_home: false
artikel_typ: nyhet
views: 142
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - OBOS
  - BoKlok
  - Toppnyhet
id: 1a7193fc-2dfe-41df-9995-08d478b866e0
