title: 'SBAB: Stigande lägenhetspriser i storstäderna'
ingress: |
  <p>I mars steg priserna på svenska lägenheter med 1,2 procent på riksnivå. Även på storstadsnivå gick priserna upp under månaden, som mest med 2,9 procent. Det visar ny statistik från banken SBAB.
  </p>
  
intro_image: /assets/img/53c99211-c984-445a-9726-a4d0b0ca929e-w_960.jpg
long_form:
  -
    type: text
    text: '<p>Lägenhetspriserna i landet ökade med 1,2 procent på riksnivå under mars 2024. Det visar den senaste uppdateringen av SBAB Booli Housing Price Index (HPI). Också på storstadsnivå steg priserna under månaden, mest i Stormalmö med plus 2,9 procent, följt av noteringen för Storstockholm som landade på plus 1,6 procent. I Storgöteborg blev resultatet plus 1,1 procent. <br><br>Priserna på lägenheter steg även i norra Sverige där resultatet blev plus 0,6 procent och i södra Sverige ökade priserna med 0,1 procent, medan noteringen för mellersta Sverige blev minus 0,4 procent. <br><br>Sett till årsbasis så ligger prisutvecklingen för lägenheter i riket nu på plus 2,2 procent.&nbsp; Sedan årsskiftet har lägenhetspriserna ökat med i snitt sex procent. Enligt SBAB indikerar den underliggande trenden, efter rensning av säsongseffekter och andra tillfälliga effekter, en tydligare uppgång.&nbsp;</p><p>– När vi summerar årets första tre månader har lägenhetspriserna stigit mer än villapriserna. Det tycker jag är lite förvånande med tanke på att många bostadsrättsföreningar ännu inte har höjt månadsavgifterna i paritet med ökade driftskostnader och ränteuppgång. Frågan är om köparna till fullo väger in – eller känner till – det, säger SBAB:s chefsekonom Robert Boije i ett pressmeddelande från banken.</p><p><br>Indexet HPI baseras på samtliga bostadsförsäljningar som registrerats på bostadssajten Booli och redovisas månatligen. SBAB är en statligt ägd bank i Sverige och Booli är dess bostadssajt.</p>'
template: articles/article
sponsored: false
hide_from_home: false
artikel_typ: nyhet
views: 97
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
  - a6afb6a1-88dd-4aa3-a758-bd8d94a24a51
clicks: 0
link: '1'
categories: boprisutveckling
tags:
  - SBAB
  - Booli
  - Toppnyhet
id: b5f80d12-f4fa-45c6-817e-a724a9335685
