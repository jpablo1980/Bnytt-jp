title: 'Brf sågade ner 100-åriga tallar'
ingress: |
  <p>Trots protester från boende har två friska tallar, som var cirka 100 år gamla, sågats ner. Träden stod i Åkersberga på en bostadsrättsförenings innergård, rapporterar Mitt i.
  </p>
  
intro_image: /assets/img/mostphotos/hacksta.jpg
long_form:
  -
    type: text
    text: '<p>I centrala Åkersberga, norr om Stockholm, ligger en bostadsrättsförening där det fram tills nyligen stått två stora tallar på innergården. Nu har dock de 100-åriga träden sågats ner, vilket gjort flera boende upprörda.&nbsp;</p><p>–  Det känns nästan overkligt. Två oersättliga pampiga martallar. Knotiga som ekar och i ett fantastiskt skick, säger EvaLena Burenius som bor i ett av gårdens hus, till Mitt i.&nbsp;</p><p><br></p><p>EvaLena Burenius var en av de boende som kämpade för att få ha kvar träden. Hon mejlade styrelsen och förklarade att de var ovärderliga och inte behövde fällas, men eftersom tallarna stod på bostadsrättsföreningens mark fanns inga regler som kunde hindra en fällning. Mitt i skriver att föreningen ville såga ner träden då de förstörde asfalten och tappade många kottar. De skulle även ha stått för nära byggnaderna. Beslutet om att fälla tallarna togs via poströstning.</p><p><br></p><p>Det är 102 boenden i föreningen och av dessa röstade 26 ja och 17 nej till trädfällningen. Enligt uppgifter till Mitt i var röstningsformuläret svårtolkat och en felkryssad röst innebar att rösten ogiltigförklarades. I ett mejl till tidningen skriver styrelsen: "Orsaken till att tallarna togs ner är att det inför årsstämman inkom en motion gällande nedtagning av tallarna. På årsstämman röstades det igenom att tallarna skulle tas bort. Där deltog fler medlemmar i föreningen än vad det brukar och majoriteten av medlemmarna röstade för att tallarna skulle tas ner. Som styrelse så genomförde vi det som röstades igenom på årsstämman. Det är tråkigt att några av medlemmarna har blivit upprörda".</p>'
template: articles/article
sponsored: false
hide_from_home: false
artikel_typ: nyhet
views: 1855
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - åkersberga
  - trädfällning
  - poströstning
  - toppnyhet
id: e7167d0a-925c-4954-a4e8-983b68f1e772
