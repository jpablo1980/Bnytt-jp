title: 'Många unga behöver hjälp av föräldrarna vid bostadsköp'
ingress: |
  <p>Två av tre unga i Stockholm behöver hjälp från sina föräldrar eller närstående för att kunna köpa en bostad. Samtidigt uppger många unga att de undviker att söka jobb i storstäderna då det är svårt att få tag i en bostad där. Detta visar en undersökning från fackförbundet Unionen som Dagens Nyheter tagit del av.
  </p>
  
intro_image: /assets/img/mostphotos/33149814-view-of-stockholm-sweden-in-summer.jpg
long_form:
  -
    type: text
    text: '<p>Fackförbundet Unionen företräder tjänstemän från olika branscher och de presenterade nyligen en rapport som visar hur bostadsbristen i Stockholm påverkar tjänstemannasektorn. Totalt 1 017 tjänstemän inom den privata sektorn har blivit tillfrågade i rapporten, och 22 procent av dessa uppger att de undviker att flytta till storstäderna där flest jobb finns, på grund av svårigheterna att hitta boende. Har man inte råd att köpa en bostad får man vända sig till hyresmarknaden, som är tuff. Har man inte köat i många år eller känner någon med en andra hands-lägenhet är det svårt att få en hyresrätt. <br>– Det är uppenbart att många har låtit bli att söka jobb på grund av bostadssituationen. Många människor stängs ute från att söka de jobb de vill ha, och många arbetsgivare går miste om kompetenta människor. Det här handlar om utbildade unga personer, framtidens arbetskraft, som missar en möjlighet att få komma in på arbetsmarknaden, säger Katarina Lundahl, chefsekonom på Unionen, till Dagens Nyheter.</p><p><br></p><p>Studien från Unionen visar att de som lyckats köpa en bostad i många fall fått ekonomisk hjälp från föräldrar eller närstående. I Stockholm har två av tre personer i åldrarna 26–36 år fått hjälp med bostadsköpet. Extra tufft är det för dem vars föräldrar eller närstående bor i hyresrätt, då det inte finns någon möjlighet att belåna bostadsrätten eller huset.&nbsp;</p><p><br></p><p>I Dagens Nyheters artikel berättas det om konsekvenserna av problemen för unga att ta sig in på bostadsmarknaden. <br>– Man går miste om kompetens, vilket gör att man tappar i konkurrenskraft gentemot företag i andra städer, samtidigt är det just unga som har den digitala kompetensen som efterfrågas, säger Katarina Lundahl på Unionen.</p>'
template: articles/article
sponsored: false
artikel_typ: nyhet
views: 452
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'dagens nyheter'
  - bostadsbrist
  - unionen
  - toppnyhet
id: 106d5856-c96d-48d7-a880-b31386ff2ca5
