title: 'Oron för föreningens ekonomi har ökat under pandemin'
ingress: |
  <p>I en rapport från Sveriges BostadsrättsCentrum står det att fler känner sig oroade över sin förenings ekonomi nu jämfört med innan coronapandemin. Den vanligaste oron handlar om avgiftshöjningar och oförutsedda kostnader.
  </p>
  
intro_image: /assets/img/mostphotos/46688499-stockholm-sky.jpg
long_form:
  -
    type: text
    text: '<p>Sveriges BostadsrättsCentrum (SBC) har för fjärde året i rad släppt Sveriges Bostadsrättsrapport. Rapporten grundas på en undersökning genomförd av Ipsos Norm. I år svarade 1 061 bostadsrättsägare i landet på frågor angående sin bostadsrättsförening. Av undersökningen framgår det att andelen som känner sin bekymrade för föreningens ekonomi ökat och i år svarade 24 procent att de känner oro. Det kan jämföras med när samma fråga ställdes i fjol, innan pandemin börjat, då 13 procent uppgav att de kände oro.</p><p><br></p><p>I rapporten blir det dock tydligt att föreningarnas ekonomi inte påverkats speciellt mycket av pandemin. På frågan "hur har din bostadsrättsförening påverkats ekonomiskt av pandemin?" svarar hela 41 procent att den inte påverkats alls, 26 procent svarar att den påverkats i liten utsträckning och enbart två respektive fyra procent uppger att ekonomin påverkats i mycket hög eller hög grad. Det är också 27 procent som svarar att de inte vet hur ekonomin påverkats.</p><p><br></p><p>Den vanligaste oron för ekonomin i en förening handlar om oförutsedda utgifter. Det är 46 procent av de tillfrågade i undersökningen som bekymras över detta. Att föreningen måste höja avgifterna, att styrelsen gör fel prioriteringar och att styrelsen saknar rätt kompetens skapar även det oro.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 459
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - sbc
  - toppnyhet
  - pandemi
id: aad53131-a5a8-4c5d-89b1-867a852b908a
