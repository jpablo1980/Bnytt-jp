title: 'Influenser stäms av brf efter renovering – ska ha orsakat fuktskador hos granne'
ingress: |
  <p>Efter att en influencer och hennes sambo, känd från realityserien Bachelor, hade renoverat badrummet i sin bostadsrätt i centrala Stockholm blev det fuktskador hos en granne. Nu stämmer bostadsrättsföreningen influencern, enligt Aftonbladet.
  </p>
  
intro_image: /assets/img/mostphotos/15117173-worker-tiler-puts-ceramic-tiles.jpg
long_form:
  -
    type: text
    text: '<p>UPPDTERAD JAN 9, 2024<br><br>Det var under 2021 som en influencer med hundratusentals följare och hennes dåvarande sambo, känd från TV-sända realityserien Bachelor, beslutade sig för att renovera badrummet i sin bostadsrätt i Stockholm. Renoveringen genomfördes av en anlitad byggfirma. <a href="https://www.aftonbladet.se/nojesbladet/a/y6P6e2/ellen-bergstrom-och-niclas-lijs-stams-av-bostadsrattsforening-efter-renovering-svaret">Aftonbladet</a> skriver att renoveringen orsakade fuktskador hos en granne. Detta upptäcktes efter några månader efter att renoveringen slutförts och orsaken till fuktskadorna ska ha varit en läckande ledning.<br><br>Aftonbladet skriver vidare att bostadsrättsföreningen nu stämmer influencern och hennes dåvarande sambo. Föreningen kräver 371 317 kronor i ersättning för de kostnader som uppkom i samband med fuktskadorna hos grannen. Föreningen menar också att renoveringen varit “oaktsam” och att de kontaktat paret och bett dem korrigera läckan, men att de inte gick med på detta.<br><br>I både bostadsrättsföreningens stadgar och i bostadsrättslagen står det att det är de som bor i en bostadsrätt som är ansvariga för det arbete som utförs där och att dessa arbeten utförs fackmannamässigt. Renoveringen utfördes inte fackmannamässigt, enligt en besiktning, skriver Aftonbladet. Därmed har paret också brutit mot avtalet som fanns mellan föreningen och dem själva.<br><br>Aftonbladet har pratat med paret som menar att det är det anlitade byggföretaget som bär ansvaret. Ingen har velat ta på sig ansvaret för kostnaderna för vattenskadan – varken paret, byggföretaget eller bostadsrättsföreningen. Paret menar också att de känner sig lugna, då de är uppbackade av sitt försäkringsbolag och tror att ansvaret till slut kommer hamna hos byggföretaget. Det är även parets försäkringsbolag som kommer företräda dem i rättsprocessen med stämningen från bostadsrättsföreningen.&nbsp;<br><br>Enligt uppgift från sajten Nyheter24 har berörd brf lägenheter i Stockholms innerstad.</p>'
template: articles/article
sponsored: false
hide_from_home: false
artikel_typ: nyhet
views: 1288
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - toppnyhet
  - aftonbladet
  - influencer
  - renovering
  - stämning
id: fb6ae06c-8c91-4005-8f8f-1fc6f67db4b3
