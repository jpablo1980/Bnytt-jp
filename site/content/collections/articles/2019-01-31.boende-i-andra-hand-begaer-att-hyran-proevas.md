title: 'Boende i andra hand begär att hyran prövas'
ingress: |
  <p>För hög hyra, tycker en boende i andra hand som hyr en bostadsrätt i centrala Malmö. Nu ska fallet tas upp i Hyresnämnden. Det skriver Hem & Hyra.
  </p>
  
intro_image: /assets/img/mostphotos/4594588-malmo-stortorget-skane-(1).jpg
long_form:
  -
    type: text
    text: '<p>En man som hyr en bostadsrätt i andra hand, belägen i centrala Malmö, hävdar att andrahands-hyran är alldeles för hög. Enligt hans egna uträkningar är den flera tusen kronor dyrare än vad som är skäligt. Det går att läsa i tidningen Hem &amp; Hyra. <br><br>Hyresgästen har bott i lägenheten i över ett års tid och månadshyran ligger på 12 500 kronor. Av uträkningarna att döma bör den istället vara 7 660 kronor. Det är baserat på en analys han gjort av andra bostadsrätter som sålts i fastigheten, vilket legat till grund för ett uppskattat värde av lägenheten i fråga. Det är också en av komponenterna som enligt lag ska avgöra, vilken hyra som kan tas ut vid uthyrning av en bostadsrätt. Andra saker som påverkar är till exempel kapitalkostnad, avkastningsränta och löpande driftskostnader. <br><br>Då bostadsrättshavaren inte vill sänka hyran för lägenheten, tar hyresgästen nu frågan vidare till Hyresnämnden. Enligt Hem&amp;Hyras artikel är det inte möjligt att få tillbaka hyror retroaktivt när det gäller uthyrda bostadsrätter. Därför har den boende i andra hand begärt att få hyran nedsatt för den tid som återstår enligt hyreskontraktet.&nbsp;&nbsp;<br><br>Under sommaren 2017 skrev lokaltidningen Vi i Sollentuna om statistiken över anmälda fall av ockerhyror i Stockholms stad, som prövats av Hyresnämnden under året. I 28 av 33 avgjorda ärenden fick hyresgästen pengar tillbaka.&nbsp;<br><br>I en kommentar på Förvaltarforums hemsida säger Marie Bråberg, utbildare i fastighets- och hyresjuridik, att nya regler för att förhindra ockerhyror var tänkta att börja tillämpas redan första januari i år. Men på grund av att utredningsarbetet dragit ut på tiden, har datumet då de nya reglerna ska kunna träda i kraft flyttats fram till den första maj.&nbsp; &nbsp;<br></p>'
template: articles/article
sponsored: false
artikel_typ: nyhet
views: 2856
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 40
link: '1'
categories: bostadsmarknad
tags:
  - Toppnyhet
  - 'Vi i Sollentuna'
  - Förvaltarforum
  - 'Hem & Hyra'
id: 54601be3-85fa-4c5c-a614-1adebbf38fde
