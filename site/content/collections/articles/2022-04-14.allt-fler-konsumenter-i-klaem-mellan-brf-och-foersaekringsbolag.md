title: 'Allt fler konsumenter i kläm mellan brf och försäkringsbolag'
ingress: |
  <p>Försäkrade konsumenter som får vattenskador i sin bostadsrätt hamnar allt oftare i kläm mellan brf:en och försäkringsbolaget. Det säger juristen Peter Stark från Konsumenternas Försäkringsbyrå i ett inslag i SVT.
  </p>
  
intro_image: /assets/img/49622738-ceiling-damage-water-leak-in-house.jpg
long_form:
  -
    type: text
    text: '<p>Att försäkrade bostadsrättsinnehavare ändå får problem om lägenheten vattenskadas blir allt vanligare. Det framgår av ett inslag i SVT Nyheter med juristen Peter Stark från Konsumenternas Försäkringsbyrå.&nbsp; <br>– Vi har också sett att det kan vara vanligt att hamna mellan stolarna även om man är försäkrad. Det är ganska vanligt att ingen vill ta initiativ till att kolla vad det är för läckage som har uppstått under kylskåpet, till exempel. Så där kan man ju se att konsumenter kommer i kläm, säger Peter Stark i inslaget. <br><br>Samtidigt framhåller han vikten av att trots detta ha en försäkring. Detta då ansvaret för de flesta vattenskador som uppstår inne i en bostadsrätt ligger på bostadsrättshavaren.<br>– Just för att man har ett så stort ansvar för sin egen bostadsrätt så ska man ha en egen bostadsrättsförsäkring, och dom här försäkringarna säljs alltid som tillägg till en vanlig hemförsäkring. Så har man inte det ska man genast kontakta sitt hemförsäkringsbolag och teckna det här tillägget, tycker Peter Stark från Konsumenternas försäkringsbyrå.<br><br>Men vem som bär ansvaret för skadorna kan variera. Enligt information på Konsumenternas hemsida var det för 10-15 år sedan vanligare att bostadsrättshavares försäkringsbolag utredde vattenskador i lägenheter, men det har skett en förändring där. <br>– Allt oftare hänvisar försäkringsbolagen till föreningens försäkringsbolag. Försäkringsbolagen menar att föreningen har ansvaret för hela husets skick och därmed borde kontrollera även en enskild lägenhets påverkan, förklarar Peter Stark i en kommentar på hemsidan. <br><br>Meningsskiljaktigheterna beror ofta på att bostadsrättslagen kan tolkas på olika sätt. På byråns hemsida ger en annan av deras jurister rådet att anmäla skadan till sin egen försäkring, om man som bostadsrättsinnehavare som hamnat “mellan stolarna”.<br><br>Stycke hämtat från Konsumenternas hemsida: <br>“Enligt Bostadsrättslagen paragraf 7:4 ansvarar föreningen för husets skick och kan därmed utreda. Vissa föreningar argumenterar i stället med paragrafen 7:12 som stöd att den boende ansvarar för lägenhetens skick. Varför ska då föreningen bekosta en utredning av en skada som finns i lägenheten?”</p>'
template: articles/article
sponsored: false
hide_from_home: false
artikel_typ: nyhet
views: 472
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - SVT
  - Konsumenternas
id: 47097ce9-f841-469a-9f88-b972b09fa8fe
