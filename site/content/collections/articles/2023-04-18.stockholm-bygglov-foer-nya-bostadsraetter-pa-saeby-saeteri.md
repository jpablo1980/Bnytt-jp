title: 'Stockholm: Bygglov för nya bostadsrätter på Säby säteri'
ingress: |
  <p>I veckan beviljades ägarna av Säby säteri, på Värmdö utanför Stockholm, bygglov för åtta nya bostadsrätter på sin fastighet i kommunen. Bygget får påbörjas så snart startbesked lämnats, förutsatt att beslutet kungjorts via Post- och Inrikes Tidningar och inte överklagas.
  </p>
  
intro_image: /assets/img/15692136-saby-sateri_foto-johan-bjurer.jpg
long_form:
  -
    type: text
    text: '<p>Den fjärde april i år gav Värmdö kommun grönt ljus åt ett bolag som vill ha fler bostadsrätter på sin fastighet som idag inrymmer Säby säteri. Planen är att åtta lägenheter ska utvecklas genom både nybyggnad av flerbostadshus och ombyggnad av befintligt hus. Utöver det vill bolaget också uppföra garage och carport.<br><br>Inför att beslutet om bygglovsansökan skulle fattas bereddes berörda sakägare tillfälle att yttra sig. Bland annat inkom synpunkter från en arrendator i området om det olämpliga i att ge bygglov för bostäder så nära inpå ett aktivt lantbruk, att det “är som gjort för framtida konflikter när bostadsrättsinnehavarna kommer klaga på lukt från djur och gödsel, ljud från torkanläggningar och maskiner samt damm från fältarbeten etc.”<br><br>Även miljöenheten har fått lämna en kommentar gällande det planerade brf-projektet. Där framgår till exempel att fastighetens historiska användning innebär att det kan finnas föroreningar i området, varför försiktighet bör iakttas vid sådant som schaktning. Det lyfts också att det kan bli aktuellt att ställa miljö- och hälsoskyddskrav på verksamheten “vid framtida tillsyn”.&nbsp; &nbsp; &nbsp; &nbsp;<br><br>Av protokollet från när kommunens bygg, miljö och hälsoskyddsnämnd fattade beslut i frågan framgår hur bygg- och miljöavdelningen ställer sig till arrendatorns synpunkter. I korthet görs bedömningen att de som flyttar till en lantlig miljö med lantbruk får tåla sådant som arrendatorn framfört synpunkter kring, exempelvis perioder av störningar orsakade av landbruksverksamhet.&nbsp;</p><p><br>Vidare står att bygget av bostäderna inte får påbörjas förrän startbesked meddelats, förutsatt att beslutet inte överklagas. Det ska också ha gått​​ fyra veckor efter att det kungjorts via Post- och Inrikes Tidningar. <br><br>Tidningen <a href="https://www.mitti.se/nyheter/nya-agare-vill-bygga-om-saby-sateri-till-brfer-6.3.74204.7f986b1093">Mitt i</a> har också skrivit om bolagets brf-planer på Värmdö, bland annat om att ägarna av fastigheten redan ifjol fick bygglov för 18 lägenheter i säteriets herrgårdsbyggnader. Totalt har kommunen nu alltså beviljat bygglov för 26 bostadsrätter på platsen.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 236
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Värmdö kommun'
  - 'Mitt i'
  - Toppnyhet
id: 23281d9a-a4dd-4cdd-811d-2bac4899e87a
