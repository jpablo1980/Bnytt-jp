title: 'Vattenfall: Rekordlågt elpris i januari'
ingress: |
  <p>En varm januari har lett till rekordlåga elpriser. Senaste gången ett så lågt elpris noterades för månaden var år 2007, alltså för 13 år sedan. Det framgår av ett pressmeddelande från Vattenfall.
  </p>
  
intro_image: /assets/img/elledning_.jpg
long_form:
  -
    type: text
    text: '<p>I Sverige har inledningen av året präglats av ovanligt höga utomhustemperaturer för årstiden, samtidigt som det varit blåsigare än normalt. Detta har lett till betydligt lägre elpriser i landet. Enligt ett pressmeddelande från energiföretaget Vattenfall landade snittet för det rörliga elpriset i januari 2020 på runt 25 öre per kilowattimme i&nbsp;elområde&nbsp;tre (Mellansverige), den lägsta noteringen som uppmätts för månaden sedan januari 2007. Jämfört med samma period i fjol så är årets notering 30 öre lägre.&nbsp;<br><br></p>'
  -
    type: image
    photo: /assets/img/spotpriser-januari-2003-2020.png
    caption: 'Spotpriser Januari 2003 – 2020. Källa: Vattenfall'
    size: Normal
  -
    type: text
    text: '<p>– 2020 har börjat med betydligt lägre elpriser än på länge. Senast vi var på dessa nivåer var 2007 då elpriset låg på 24,9 öre/kWh. I år upprepas detta tack vare de högre temperaturerna för januari. Det är ungefär fem, och i vissa delar av landet, nästan tio grader varmare än normalt, säger Jonas Stenbeck, chef Vattenfall Försäljning, i pressmeddelandet. <br><br>Under årets första vecka ska över en terawattimme el ha producerats av vindkraft i Sverige, ett rekord som <a href="https://bostadsrattsnytt.se/nyheter/energi-och-miljo/2020-01-10-vindkraft">Bostadsrättsnytt</a> skrev om då. Under samma vecka 2019 producerades bara runt hälften så mycket, vilket då blev en av fjolårets toppnoteringar. <br><br>Faktorer som enligt pressmeddelandet kan påverka världsekonomin och elpriset är&nbsp;Brexit&nbsp;och handelskonflikten mellan USA och Kina. En ny potentiell påverkansfaktor som lyfts är Coronavirusets utbredning.&nbsp;</p><p>&nbsp;<br></p><p><b>Medelpriser för&nbsp;elspothandeln&nbsp;på den nordiska elbörsen Nord Pool i januari 2020:&nbsp;</b><br>(Priserna är exklusive skatter och moms)</p><p>Elområde&nbsp;1 (Norra Sverige): 24,5&nbsp;öre/kWh&nbsp;&nbsp;</p><p>Elområde&nbsp;2 (Norra Mellansverige): 24,5&nbsp;öre/kWh&nbsp;&nbsp;</p><p>Elområde&nbsp;3 (Södra Mellansverige): 25&nbsp;öre&nbsp;öre/kWh&nbsp;&nbsp;</p><p>Elområde&nbsp;4 (Södra Sverige): 27,8&nbsp;öre&nbsp;öre/kWh&nbsp;&nbsp;<br><br></p><p><i>Källa: Konsumenternas Energimarknadsbyrå</i>&nbsp;</p>'
template: articles/article
sponsored: false
artikel_typ: nyhet
views: 848
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - 'Konsumenternas Energimarknadsbyrå'
  - Vattenfall
  - 'Nord Pool'
  - Toppnyhet
id: 0b73f499-9265-4395-b9d1-f0b06fd9ff36
