title: 'Tufft läge på marknaden för nyproduktion'
ingress: |
  <p>Att få nya bostadsrätter sålda har blivit allt svårare. Det skriver SvD som tittat närmare på uppdaterad statistik från Hemnet och bostadsutvecklares försäljningssiffror under det senaste kvartalet.
  </p>
  
intro_image: /assets/img/56575471-gothenburg-sweden-may-02-2021-exterior-of-apartment.jpg
long_form:
  -
    type: text
    text: '<p>Det ser tufft ut på marknaden för nyproducerade bostadsrätter, vilken enligt tidningen Svenska Dagbladets (SvD) rapportering nu ska vara på väg mot en kris. För bostadsutvecklare som JM och Bonava föll försäljningen av lägenheter under årets tredje kvartal. <br><br>SvD hänvisar även till statistik från bostadssajten Hemnet som visar på en kraftig nedgång för försäljningen av bostadsrätter inom nyproduktion. I september ska noteringen ha legat 57 procent under rullande årstakt på riksnivå, en tendens som tilltog i början av oktober då inbromsningen förstärktes till 69 procent. <br><br>Och myndigheten Boverket förutspår att byggandet av bostadsrätter nästan kommer att halveras framöver. <br>– Antalet påbörjade bostadsrätter kan nästan halveras från 2021 till 2023 och in på 2024, säger Boverkets analytiker Hans-Åke Palmgren i en kommentar i SvD. <br><br>Liza Nyberg är vd på Svensk Fastighetsförmedling och hon uppger för tidningen att marknaden minskat med en femtedel till följd av att värdestegringen har upphört. <br>– Ja, för det första är spekulationsköparna som var cirka 20 procent helt försvunna, säger Liza Nyberg och tillägger att en del kunder befarar att boendet kan bli dyrare än väntat när det är dags för inflytt. <br><br>Vidare berättar hon att bostadsutvecklare sällan väljer att sänka priset på nya lägenheter, utan istället tar till andra metoder för att locka köpare. Ett exempel på det är det trygghetspaket med räntegaranti som Nordr erbjuder, vilket <a href="https://bostadsrattsnytt.se/nyheter/bostadsmarknad/2022-10-20-nordr-infoer-raentegaranti-foer-lan-i-nya-brfer">Bostadsrättsnytt</a> nyligen skrev om. <br><br>En annan fråga som blivit aktuell nu är vad som gäller i fall då köpare skrivit förhandsavtal för en bostadsrätt och den sedan minskar i värde fram till datumet för tillträdet. Stiger värdet på den nyproducerade lägenheten brukar köparen vara nöjd, men om det sjunker så uppges risken för tvister och avhopp öka.&nbsp; <br>– Det finns en osäkerhet som inte är rättsligt prövad. Om de som tecknar sig för nyproduktion får kliva av ifall priset blir väsentligt högre än de trodde, och vad ”väsentligt” i så fall innebär, avslutar Liza Nyberg.</p>'
template: articles/article
sponsored: false
hide_from_home: false
artikel_typ: nyhet
views: 527
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - SvD
  - Hemnet
  - 'Svensk Fastighetsförmedling'
  - JM
  - Bonava
  - Boverket
  - Toppnyhet
id: a6905c02-fb30-4752-bf76-6992bf1de1d1
