title: 'SBAB: Fortsatt bred boprisuppgång trots högre räntor'
ingress: |
  <p>Priserna på svenska lägenheter fortsatte uppåt i mars, efter att ha stigit på bred front i januari och februari 2022. Detta enligt SBAB och Boolis prisindex HPI.
  </p>
  
intro_image: /assets/img/screenshot-2022-04-04-14.22.00.png
long_form:
  -
    type: text
    text: '<p>Under årets två första månader steg lägenhetspriserna på bred front i de indexområden som ingår i SBAB och Boolis prisindex HPI. I båda mätningarna noterades positiva resultat för fem av sex områden. Och enligt den senaste mätningen steg priserna brett även i mars, denna gång var resultaten genomgående positiva.&nbsp; <br><br>Mest steg priserna i norra Sverige där plus 2,4 procent noterades. Samtidigt ökade priserna med 0,9 procent i både Storstockholm och Storgöteborg. I Stormalmö och södra Sverige gick lägenhetspriserna upp med 0,6 procent, medan noteringen för mellersta Sverige landade på plus 0,2.&nbsp; <br><br>– Bostadspriserna rör sig tydligt uppåt även om utvecklingen sedan slutet av 2021 har saktat in och ligger strax under den långsiktiga trenden. Med tanke på en osäker omvärld med krig i Ukraina, rekordhöga energipriser och stigande räntor framstår bostadsmarknaden under årets första kvartal som robust mot yttre påverkan, säger SBAB:s chefsekonom Robert Boije i ett pressmeddelande från banken.<br></p><h3>Prisstatistik för lägenheter, mars 2022:</h3>'
  -
    type: image
    photo: /assets/img/sbab-mars-2022.png
    size: Normal
  -
    type: text
    text: '<p><i>Källa: SBAB Booli Housing Price Index (HPI) avseende mars 2022&nbsp;</i></p><p><br>SBAB Booli Housing Price Index (HPI) är ett boprisindex från banken SBAB:s bostadssajt Booli vilket uppdateras en gång per månad. I beräkningen av prisindexet ingår variabler som bostädernas storlek, taxeringsuppgifter, tomtstorlek, antal rum, våning, månadsavgift till föreningen med mera. Den slutprisdata som används uppges bygga på uppgifter om verifierade slutpriser från mäklare och lagfarter samt sista bud. Indexet är baserat på samtliga bostadsförsäljningar som registrerats på Booli under mars.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 205
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SBAB
  - Booli
id: 2841b3d1-0dda-4dd6-8c3a-3333c8640c5a
