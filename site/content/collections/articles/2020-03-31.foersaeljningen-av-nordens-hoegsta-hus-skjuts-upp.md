title: 'Försäljningen av Nordens högsta hus skjuts upp'
ingress: |
  <p>Under första kvartalet i år skulle byggbolaget Serneke ha sålt 80 procent av bostadsprojektet Karlatornet i Göteborg, även kallat Nordens högsta hus, till Oaktree Capital Management. Men av ett pressmeddelande från byggbolaget framgår nu att försäljningen skjuts på framtiden.
  </p>
  
intro_image: /assets/img/karlastaden_.jpg
long_form:
  -
    type: text
    text: '<p>I den nya stadsdelen Karlastaden i Göteborg uppför byggbolaget&nbsp;Serneke&nbsp;en skyskrapa, som med sina 245 meter uppges bli Nordens högsta byggnad när den är klar. Den går under namnet Karlatornet och ska inrymma 594 bostadsrätter fördelade på 73 våningsplan. Det står att läsa på sernekebostad.se.&nbsp;&nbsp;<br><br><a href="https://bostadsrattsnytt.se/nyheter/nyproduktion/2019-08-02-karlatornet-byter-aegare">Bostadsrättsnytt</a> har tidigare skrivit om projektet som då beräknades vara färdigställt år 2021. Nu har prognosen uppdaterats och skyskrapan bedöms istället kunna stå klar under 2022.&nbsp; <br><br>Tanken var att&nbsp;Serneke&nbsp;skulle låta&nbsp;Oaktree&nbsp;Capital&nbsp;Management köpa 80 procent av bostadsprojektet Karlatornet under första kvartalet i år. I mitten av januari nådde parterna en överenskommelse och försäljningen skulle genomföras i slutet av mars. Men på grund av det oroliga läge som uppstått på den globala finansmarknaden till följd av coronaviruset, har den tilltänkta köparen tagit beslutet att avvakta med att skriva på ett slutgiltigt avtal. Det skriver&nbsp;Serneke&nbsp;i ett pressmeddelande.<br>– Det är självklart en besvikelse att vi nu inte kan hålla den tidplan för slutförandet av transaktionen som vi hade satt upp. Men den situation som uppstått i världen råder vi inte över och vi ser hur den globala oron drabbar bransch efter bransch med allvarliga konsekvenser, säger Ola&nbsp;Serneke, vd och koncernchef för&nbsp;Serneke&nbsp;Group, i pressmeddelandet. <br><br>Då försäljningen inte ser ut att bli av i dagsläget har byggbolaget valt att vidta åtgärder i syfte att minska aktiviteten i projektet.&nbsp; <br>– Vi är tvungna att ta ansvar för hela bolaget i den här situationen och tills vi har analyserat konsekvenserna av detta och hur utvecklingen framåt kommer att se ut måste vi vidta kraftfulla åtgärder. Det får konsekvenser direkt för de resurser som är knutna till projektet. En analys av dessa konsekvenser liksom av tidplanen återkommer vi med snarast möjligt, tillägger Ola&nbsp;Serneke.&nbsp;</p><p>&nbsp;<br></p><p>Firman&nbsp;Oaktree&nbsp;Capital&nbsp;Management är en global fondförvaltare med huvudkvarter i Los Angeles, USA. Det framgår av firmans hemsida.&nbsp;</p>'
template: articles/article
sponsored: false
artikel_typ: nyhet
views: 1344
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: bostadsmarknad
tags:
  - 'Oaktree Capital Management'
  - 'Serneke Bostad'
id: 4f4c0cae-f024-4564-92ec-aeb3140c0a61
