title: 'Swedbank: Räntorna för korta bolån kan höjas rejält'
ingress: |
  <p>Enligt en ny prognos från Swedbank kommer reporäntan justeras upp redan i april, och räntorna för bolån med korta bindningstider väntas därmed stiga kraftigt under de närmaste tolv månaderna.
  </p>
  
intro_image: /assets/img/img-4707.jpg
long_form:
  -
    type: text
    text: '<p>För längre bolån har räntorna hittills stigit under 2022 och kommer troligen att fortsätta uppåt i år. Det framgår av senaste Räntebladet från Swedbank Makro, en rapport med analys och prognos avseende utvecklingen av bolåneräntor i Sverige. Anledningen uppges vara att det globala ränteläget spås bli högre, vilket sannolikt kommer få bundna boräntor att stiga. <br><br>Enligt prognosen kommer Riksbanken höja reporäntan redan i april, vilket väntas leda till att även rörliga boräntor (bundna på tre månader) börja stiga.<br>– Den rörliga bolåneräntan stiger i takt med att Riksbanken höjer räntan, vilket innebär att en kraftig uppgång av räntor med kort bindningstid är att vänta under de kommande tolv månaderna, säger Swedbanks prognoschef Andreas Wallström i ett pressmeddelande från banken. <br><br>Vid slutet av året tror banken att den rörliga boräntan komma landa på 2,60 procent, medan den femåriga vid samma tid kommer ligga runt 2,50 procent. I mars förutspådde Swedbank en rörlig boränta på 1,60 procent och en femårig på två procent vid slutet av 2022. <br><br>År 2023 väntas inflationen bli lägre igen, men på grund av att tillväxten i flera länder sannolikt kommer svikta så bromsar ränteuppgången in. Räntorna för bolån med längre bindningstider tros till och med komma att minska något.</p>'
template: articles/article
sponsored: false
hide_from_home: false
artikel_typ: nyhet
views: 2175
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - Swedbank
  - Riksbanken
id: 0491f45f-6ba5-41e9-b82d-a9526b3f7f8e
