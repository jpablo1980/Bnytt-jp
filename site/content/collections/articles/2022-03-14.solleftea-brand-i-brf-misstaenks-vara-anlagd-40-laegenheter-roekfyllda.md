title: 'Sollefteå: Brand i brf misstänks vara anlagd – 40 lägenheter rökfyllda'
ingress: |
  <p>Nyligen utbröt en brand i en brf-fastighet i Sollefteå. Enligt P4 Västernorrland ska flera lokaler och 40 av föreningens lägenheter ha blivit rökfyllda. Polisen misstänker att branden var anlagd.
  </p>
  
intro_image: /assets/img/17347980-polisbil.jpg
long_form:
  -
    type: text
    text: '<p>På kvällen den sjätte mars utbröt en stor brand i ett flerbostadshus på Storgatan i Sollefteå. Fastigheten tillhör föreningen Ringen och 47 av dess lägenheter ska ha påverkats av branden. Det rapporterar Sveriges Radio (SR) P4 Västernorrland. Enligt Brf Ringens hemsida är det en HSB-förening med totalt 58 lägenheter.<br><br>Föreningens ordförande Sterner Andersson var hemma när branden bröt ut.<br>– Jag stod och lagade mat och så såg jag kraftig rökutveckling från gågatan. Så jag sprang ut och kollade vad det var och då såg jag att det var helt övertänt i den här butikslokalen, och lågorna slickade fasadväggen, säger han till P4 Västernorrland.<br><br>Butikslokalen i fastigheten uppges ha blivit helt utbränd, fasaden har till stor del blivit svärtad och sju av föreningens lägenheter är enligt ordföranden omöjliga att bo i. Sterner Andersson tillägger också att det var ett snabbt förlopp.<br>– Det gick jättefort, det liksom var som en explosion.<br><br>Runt sex övriga lokaler i huset ska på olika sätt ha påverkats av rökskador från branden och saneringsbolag har kopplats in. Flera butikslokaler och 40 lägenheter i föreningen ska ha blivit rökfyllda. Bostäderna var redan utrymda när personal från räddningstjänsten anlände till platsen, vilka då möttes av en övertänd butikslokal.<br>– Då var det fullt utvecklad brand, brand med stora lågor ut genom relativt stora butiksfönster. Det var en ganska stor omfattning och en stor risk för spridning till dom ovanliggande lägenheterna där, säger Thomas Hansson som är inre befäl på räddningstjänsten till P4 Västernorrland.<br><br>Sven-Erik Söderin är föreningens vice värd och ska snabbt ha infunnit sig hos bostadsrättsföreningen i samband med branden. För P4 Berättar han att de som var hemma när det började brinna blev evakuerade och att reaktionerna från de boende var blandade.<br>– En del äldre människor såg bara skrämda ut och andra var väldigt talbara och ville höra allting, så att säga.<br><br>Av P4:s rapportering framgår att ingen skadats i branden. Vissa boende har tagit in på hotell medan andra ordnat med eget boende och några har kunnat återvända till sina lägenheter.<br><br>Enligt SR misstänkte polisen att branden var anlagd och inledde därmed ett ärende om grov mordbrand, varpå huset spärrades av för teknisk undersökning. Den åttonde mars kom uppgifter om att den tekniska utredningen skulle avslutas samma dag. Misstankar om att branden var anlagd uppges dock kvarstå. I förhör ska det också ha framkommit uppgifter “som fört utredningen framåt”, men ännu finns ingen misstänkt.</p>'
template: articles/article
sponsored: false
hide_from_home: false
artikel_typ: nyhet
views: 152
puff_font_size: 24
article_font_size: 24
topnews_font_size: 48
region:
  - 004eb45e-a37c-402e-9ed4-59b5d3deafd6
clicks: 0
link: '1'
categories: ovrigt
tags:
  - 'P4 Västernorrland'
  - SR.
  - Polisen
id: 5b62d360-99f9-412e-9d80-3b6ae13ebc6b
