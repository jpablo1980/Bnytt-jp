title: 'Många bostäder ute till försäljning – igen'
ingress: |
  <p>Mer än 13 procent av de lägenheter som varit till salu tidigare, läggs ut på nytt igen efter sommaren. I Göteborg handlar det om nästan 15 procent. Det framgår av ett pressmeddelande från Booli.
  </p>
  
intro_image: /assets/img/mostphotos/23779079-goteborg.jpg
long_form:
  -
    type: text
    text: '<p>Drygt en av tio lägenheter som utannonseras i Sverige har legat ute till försäljning tidigare. Det visar en genomgång som bostadssajten Booli gjort. <br>– Vi har ett högt utbud av bostäder till salu, men den uppmärksamme känner nog igen många av annonserna från i våras. Många som försökt sälja sin bostad men inte fått ett bud som levde upp till förväntningarna gör nu ett nytt försök, säger Matilda Adelborg, pressansvarig på Booli, i ett pressmeddelande. <br><br>Snittet för lägenheter som återpubliceras via annons i Sverige är 13,6 procent. För Göteborg är siffran 14,9 procent, för Stockholm 14,1 procent, och i Malmö läggs 10,4 procent av lägenheterna ut på annons igen. <br>– Många drar sig för att sänka priset på sin bostad, det handlar ju om så pass mycket pengar. Och eftersom det blivit vanligare att sälja innan man köper nytt kan den som inte har bråttom istället för att sänka priset ta bort annonsen från marknaden och prova på nytt senare – vilket vi ser resultatet av nu, fortsätter Matilda Adelborg. <br><br>Statistiken bygger på återpublicerade annonser i augusti månad, från 2015 till och med 2019.&nbsp;</p>'
template: articles/article
sponsored: false
artikel_typ: nyhet
views: 1371
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Booli
id: d24120fd-03ac-4016-b52f-6f31c02b49d9
