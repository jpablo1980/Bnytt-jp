title: 'Mäklarfirma tar hjälp av allmänheten'
ingress: |
  <p>Ambassadör Fastighetsmäkleri erbjuder nu svenskar del av mäklararvodet för tips som leder till försäljning. Det framgår av ett pressmeddelande.
  </p>
  
intro_image: /assets/img/_a7a6075.jpg
long_form:
  -
    type: text
    text: '<p>En mäklarfirma med säte i Stockholm har valt en lite annorlunda strategi för att hitta nya objekt och spekulanter – de ber allmänheten om hjälp mot betalning i from av en del av mäklararvodet.&nbsp; <br><br>Firman ifråga är Ambassadör Fastighetsmäkleri som grundats av mäklarna Per Johansson och Christian Enström, vilka möttes år 2018 på deras tidigare arbetsplats Eklund Stockholm New York. Idén till strategin fick de från sin dåvarande arbetsplatsgivare som premierade de i sitt nätverk vid tips om nya affärer.&nbsp; <br>– Jag fick direkt tanken, varför inte göra något ännu större av detta och ge alla en möjlighet att bli ambassadörer där vi direkt ger bort den del av vårt arvode när en ambassadör vidarebefordrar en kontakt som ger en affär? berättar Per Johansson i ett pressmeddelande.&nbsp; <br><br>I praktiken får den som hittar en köpare till ett objekt som förmedlas av Ambassadör Fastighetsmäkleri ta del av mäklararvodet, samma ska gäller för någon som tipsar om en person som är på väg att sälja sin bostad och firman sedan lyckas sälja objektet.&nbsp; <br><br><b>Hur stor andel av mäklararvodet får den som kommer med tips som leder till försäljning?&nbsp;<br></b>– De som tipsar oss om personer som ska sälja sina bostäder får tio procent av arvodet. Och hittar någon en köpare till någon av de bostäder som finns till salu hos oss får de en förutbestämd summa som varierar från bostad till bostad och är beroende av vilken typ av bostad som säljs och vilket arvode vi har. Så vi ersätter åt båda håll, både till dem som hittar köpare och säljare. När man väl tipsar om någon skriver vi såklart ett avtal så man vet att man får ersättning av oss, förklarar Per Johansson för bostadsrättsnytt.&nbsp; <br><br>När någon tipsar om en köpare som sedan slår till ligger ersättning vanligtvis på runt 5 000 – 20 000 kr, beroende på bostad och arvode. För tillfället utgår samma ersättning oavsett om mäklaren ifråga har ensamrätt på en försäljning eller inte. Per Johansson tillägger också att tanken inte är att allmänheten ska göra detta bara för pengarna, även om det tjänar som incitament. <br>– Man ska såklart tipsa om oss för att vi är ett seriöst fastighetsmäkleri som sticker ut och erbjuder något unikt som gynnar både säljare, köpare och spekulanter, säger han. <br><br>Ambassadör Fastighetsmäkleri har för tillfället bara kontor i Stockholm men planerar att expandera framöver. <br>– För tillfället finns vi bara i Stockholm men vi säljer egentligen över hela Sverige, har en del projekt på gång ute i landet men självklart mestadels i Stockholm för tillfället. Men planen är att kunna ta detta koncept ut i landet på sikt, berättar Per Johansson för Bostadsrättsnytt.&nbsp;&nbsp;</p>'
template: articles/article
sponsored: false
hide_from_home: false
artikel_typ: nyhet
views: 553
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Ambassadör Fastighetsmäkleri'
id: 2d0e25c3-2c3b-4cc4-a1e1-4d278d6772eb
