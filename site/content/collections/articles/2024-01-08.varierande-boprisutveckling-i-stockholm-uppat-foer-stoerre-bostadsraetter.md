title: 'Varierande boprisutveckling i Stockholm – uppåt för större bostadsrätter'
ingress: |
  <p>I december var bostadsrättspriserna i Stockholms kommun stillastående till sjunkande, förutom för lägenheter större än 100 kvadratmeter som steg i pris. Även omsättningen inom denna storleksklass var ovanligt stor under månaden. Det visar den senaste boprisindikatorn från Danske Bank.
  </p>
  
intro_image: /assets/img/img-8171-1704719002.jpg
long_form:
  -
    type: text
    text: '<p>Under december 2023 sjönk priserna på bostadsrätter i Stockholms kommun med i snitt 0,8 procent jämfört med månaden innan, eller med 0,5 procent efter säsongsrensning. Däremot varierade utvecklingen mellan olika storleksklasser. För lägenheter större än 100 kvadratmeter noterades en prisuppgång om cirka 2,5 procent, enligt uppgift från bankens pressavdelning, medan priserna för resterande storlekar förblev stillastående eller sjönk. Det största tappet syntes för lägenheter på runt 80 kvadratmeter. <br><br>Under samma period ska omsättningen på lägenheter ha fallit tillbaka “i normal omfattning”, sett till snittet. För lägenheter på över 100 kvadratmeter noterades dock den största omsättningen sedan år 2016. <br><br>Priserna på bostadsrätter ska nu ha sjunkit fyra månader i följd. I ett pressmeddelande konstaterar Danske Bank att många bostadsrättsföreningar aviserat om betydande avgiftshöjningar under 2024, vilket troligen har en negativ påverkan på köpviljan, likaså det stora lägenhetsutbudet. Men framåt spås en vändning på bomarknaden.<br>– Prisfallet på Stockholms bostadsrätter accelererade något i december. En starkare ekonomi, lägre inflation och fallande räntor kommer att ge stöd åt priserna framöver. Stabila till svagt stigande priser framstår som mer troligt än en förnyad påtaglig prisnedgång, säger Danske Banks chefekonom Michael Grahn i pressmeddelandet.<br><br></p><p>Danske Banks Boprisindikator är en månatlig undersökning, baserad på statistik över offentliggjorda slutpriser från bostadssajten Hemnet.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 302
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Danske Bank'
  - Toppnyhet
  - Hemnet
id: 17a4ab28-a95a-4116-a972-d27c38f0b0a3
