title: 'SBAB: Iskall bomarknad i Stockholmsområdet'
ingress: |
  <p>Sedan i höstas har läget för säljare av lägenheter i Stockholmsområdet blivit allt kallare, enligt Bomarknadstempen från SBAB. Temperaturen på lägenhetsmarknaden i staden i december 2023 beskrivs som iskall av banken.
  </p>
  
intro_image: /assets/img/boannonser-sthlm-1704734399.jpg
long_form:
  -
    type: text
    text: '<p>Enligt SBAB och Booli:s indikator Bomarknadstempen för december är läget för säljare av lägenheter i Sverige alltjämt väldigt kyligt. I ett pressmeddelande från banken beskrivs läget mellan november och december 2023 ha gått från kallt till iskallt. Bland storstadsområdena är det som allra kallast i Stockholmsområdet.&nbsp;&nbsp;</p><p>– Det är tydligt att det de senaste månaderna har blivit ett mycket mer besvärligt läge för säljare av lägenheter. Den positiva trenden under årets första halva är som bortblåst. Bland storstadsområdena är det som mörkast i Stockholm men Göteborgsområdet ligger inte långt efter, säger SBAB:s chefsekonom i pressmeddelandet. <br><br>Det försämrade läget för lägenhetssäljare uppges främst bero på ett ökat utbud och att antalet återpublicerade annonser blivit fler. Samtidigt har annonstiderna blivit något kortare, vilket beskrivs som en liten ljusglimt. På lite längre sikt tror banken att läget på marknaden kan bli lite bättre.&nbsp; &nbsp;</p><p>– Att Riksbanken högst troligt har höjt klart styrräntan och enligt vår prognos också kommer att sänka räntan flera gånger under den andra halvan av året borde mjuka upp marknaden lite. Mot detta står att många bostadsrättsföreningar kommer att behöva höja månadsavgifterna markant framöver när bundna lån med mycket låg ränta löper ut, fortätter Robert Boije.<br><br>Annat som skulle kunna påverka marknadsläget framöver är <a href="https://bostadsrattsnytt.se/nyheter/ovrigt/2022-12-21-lagaendringar-foer-renovering-av-bostadsraett-infoers-2023">uppdateringar</a> av bostadsrättslagen, lagändringar som nyligen trädde i kraft.</p><p>– De nya reglerna från årsskiftet kring hur bostadsrättsföreningar ska redovisa ekonomin kan bli en rejäl ögonöppnare för många bostadsspekulanter när det gäller behovet av höjda månadsavgifter, betydelsen av föreningens skuldsättning och räntekänslighet. Från tidigare undersökningar vi har gjort vet vi att bostadsköpare generellt sett har varit dåliga på att väga in detta, tillägger Robert Boije.<br><br>SBAB presenterar också Bomarknadstempen för villor som i stort ska ha varit&nbsp; oförändrad i december jämfört med november.&nbsp;<br><br></p>'
  -
    type: image
    photo: /assets/img/4728d4a6-6844-41ef-a680-aaec30040524-w_960.png
    size: Normal
  -
    type: text
    text: '<p><br>Bomarknadstempen är en månatlig undersökning från SBAB, baserad på data från bankens bostadssajt Booli, och den avser mäta hur lätt/svårt det är att sälja en bostad i Sverige.</p>'
template: articles/article
sponsored: false
hide_from_home: false
artikel_typ: nyhet
views: 175
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - SBAB
  - Booli
  - Toppnyhet
id: 32e653db-d8a7-4fff-93b1-2f024c47e346
