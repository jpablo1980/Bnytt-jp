title: 'Handelsbanken och Nordea spår fortsatt boprisuppgång'
ingress: |
  <p>I en ny prognos från Handelsbanken spås priserna på bostäder i landet fortsätta uppåt både under 2021 och nästa år, sett till årsgenomsnitten. Även Nordea släppte nyligen en prognos i ämnet med positiva siffror för innevarande år.
  </p>
  
intro_image: /assets/img/19305754-handelsbanken.jpg
long_form:
  -
    type: text
    text: '<p>Handelsbanken tror att priserna på bostäder i landet kommer fortsätta uppåt för att bromsa in lite i höst, då utbudet väntas återgå till “en mer normal nivå” och efterfrågan mattas av till följd av allt mer uppdrivna priser. Hushållen bedöms också gå tillbaka till “mer normala konsumtionsmönster”.<br><br>Enligt bankens prognos kommer bostadspriserna stiga med tolv procent under helåret 2021, och med fem procent under 2022. <br><br>Hetast på bostadsmarknaden just nu är villor. Och Handelsbanken bedömer att villapriserna kommer kunna öka i snabbare takt än bostadsrätter även längre fram. Detta på grund av att andelen äldre i Sverige ökar och att denna grupp i allt högre grad tenderar att bo kvar i sina villor. Även byggandet av småhus ser enligt prognosen ut att vara fortsatt begränsat, i och med att det råder brist på byggbar mark i attraktiva lägen.<br><br>När det kommer till räntorna tror Handelsbanken att de sannolikt förblir låga ett bra tag till, men scenariot med stigande räntor framöver ses ändå som ett stort hot för fastighetsmarknaden.<br>– Vi tror att inflationen kommer att vara fortsatt dämpad, efter temporär ökning nu, och att räntorna förblir låga länge till, vilket stöttar en omställning. Men stigande räntor ser vi ändå som det största hotet för fastighetsmarknaden, säger Handelsbankens chefsekonom Christina Nyman i ett pressmeddelande från banken.<br><br>Tidigare i maj rapporterade <a href="https://bostadsrattsnytt.se/nyheter/boprisutveckling/2021-05-10-seb-tror-pa-fortsatt-stigande-bopriser-aeven-under-2022">Bostadsrättsnytt</a> om den senaste Nordic Outlook från banken SEB. Enligt deras prognos kommer bostadspriserna öka med sju till åtta procent under 2021, medan noteringen för nästa år landar på plus fem procent.<br><br>Även banken Nordea släppte en prognos i maj där en del rör prisutvecklingen på bostäder. Deras bedömning är att årssnittet för bostadspriserna i landet blir 14 procent högre under 2021 jämfört med ifjol.</p>'
template: articles/article
sponsored: false
hide_from_home: false
artikel_typ: nyhet
views: 348
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - Handelsbanken
  - Nordea
  - SEB
id: c991817f-8943-4c2b-b666-a9429512a53f
