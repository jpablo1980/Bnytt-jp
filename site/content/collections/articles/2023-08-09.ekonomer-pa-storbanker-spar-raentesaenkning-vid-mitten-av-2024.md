title: 'Ekonomer på storbanker spår räntesänkning vid mitten av 2024'
ingress: |
  <p>I en ny enkätundersökning har SvD låtit ekonomer på svenska storbanker svara på när de tror Riksbanken börjar justera ned reporäntan igen. Flera ekonomer svarade att det nog dröjer till mitten av nästa år.
  </p>
  
intro_image: /assets/img/riksbanken_lm.png
long_form:
  -
    type: text
    text: '<p>Det kan ta ett tag innan Riksbanken börjar justera ned styrräntan igen, tror flera ekonomer vid svenska storbanker som tidningen Svenska Dagbladet (SvD) frågat. Enligt deras bedömning sker det först vid mitten av år 2024.&nbsp; <br>– Det räcker inte med att vi får en svagare ekonomisk utveckling. Då kanske Riksbanken slutar höja räntan men för att man ska sänka den måste inflationen ha legat i nivå med målet ett tag, säger Handelsbankens chefsekonom Christina Nyman till SvD Näringsliv.<br><br>Handelsbanken är en av storbankerna som tror på en räntesänkning vid mitten av nästa år. <br>– Vår prognos är att en sänkning av räntan kommer någon gång kring halvårsskiftet 2024, fortsätter Christina Nyman.<br>Innan dess spår banken två höjningar till under innevarande år och reporäntan väntas toppa på 4,25 procent.&nbsp; <br><br>Mattias Persson som är chefsekonom på storbanken Swedbank tror också på två ytterligare räntehöjningar innan årsskiftet, men förutspår att en första sänkning kan komma under kvartal två nästa år. Robert Bergqvist, seniorekonom på storbanken SEB, spår att reporäntan börjar justeras ned redan i april år 2024. <br><br>Nordeas chefsanalytiker Torbjörn Isaksson bedömer att Riksbanken bara kommer höja styrräntan en gång till i närtid. Det motiveras med att både den amerikanska centralbanken och den europeiska inte väntas göra fler uppjusteringar av styrräntorna där, något som kan få trycket på svenska Riksbanken att lätta. Vidare ska det finnas indikationer på en fallande inflation i höst och vid inledningen av nästa år.&nbsp; <br><br>Likt Christina Nyman tror även Torbjörn Isaksson på en första sänkning av svenska reporäntan vid mitten av 2024. Bland de ekonomer som tillfrågats i SvD:s enkät uppges ingen ha svarat att de spår fortsatta räntehöjningar efter november i år.</p>'
template: articles/article
sponsored: false
hide_from_home: false
artikel_typ: nyhet
views: 595
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - SvD
  - Nordea
  - Swedbank
  - SEB
  - Handelsbanken
  - Toppnyhet
id: 77f8a7ce-6f8f-43f8-8fba-159b5b8c3c1b
