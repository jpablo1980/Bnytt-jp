title: 'Antalet påbörjade bostäder väntas sjunka betydligt'
ingress: |
  <p>År 2023 kommer nästan 34 procent färre svenska bostäder byggstarta än ifjol, enligt en ny prognos från Byggföretagen. Jämför man istället noteringen för 2021 med prognosen för i år blir minskningen cirka 17 procent.
  </p>
  
intro_image: /assets/img/25630870-nya-bostader-vid-enskedevagen-postiljonsvagen-i-stockholm.jpg
long_form:
  -
    type: text
    text: '<p>I år väntas bostadsproduktionen i landet minska betydligt jämfört med ifjol. Detta enligt en ny prognos från branschorganisationen Byggföretagen. Från att ha legat på 68 100 påbörjade bostäder i flerbostads- och småhus under 2021 spås, resultatet för innevarande år landa på 56 700. Det motsvarar en minskning om nära 17 procent.<br><br>För år 2023 spås antalet påbörjade bostäder landa på 45 100 vilket är nära 34 procent färre än under 2021. Prognosen ska vara baserad på sådant som cementbrist, stigande materialpriser och hushållens ekonomiska situation framöver. <br>– Cementkris, stigande materialpriser, svagare hushållsekonomier, höjda räntor och fortsatta kreditrestriktioner för hushåll i behov av lånefinansiering är alla faktorer som påverkar bostadsproduktionen negativt, säger Byggföretagens vd Catharina Elmsäter-Svärd i ett pressmeddelande från organisationen. <br><br>Samtidigt väntas pågående projekt leda till att sysselsättningen inom byggindustrin ökar med 3,4 procent i år, för att sedan minska med 6,2 procent 2023. <br>– Sysselsättningsnedgången är mildare än vad som motiveras av produktionsminskningen. Orsaken till det är att företagen är mycket måna om att behålla erfarna medarbetare som det i utgångsläget råder stor brist på, och som man ogärna vill stå utan när cementkrisen så småningom är avvärjd, tillägger Catharina Elmsäter-Svärd.</p>'
template: articles/article
sponsored: false
hide_from_home: false
artikel_typ: nyhet
views: 408
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - Byggföretagen
id: 10145c06-5039-4df2-bf4e-7b44b0d2ad4f
