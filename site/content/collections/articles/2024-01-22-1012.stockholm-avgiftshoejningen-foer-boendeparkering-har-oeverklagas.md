title: 'Stockholm: Avgiftshöjningen för boendeparkering har överklagats'
ingress: |
  <p>Stockholms stad har aviserat om en avgiftshöjning för boendeparkering i innerstan med start i februari, men beslutet har nu överklagats till Förvaltningsrätten. Detta enligt ett pressmeddelande från Miljöpartiet.
  </p>
  
intro_image: /assets/img/img-8178-1705588691.jpg
long_form:
  -
    type: text
    text: '<p>Förra året fattade Stockholms stad beslut om att avgiften för boendeparkering skulle höjas i februari 2024, vilket <a href="https://bostadsrattsnytt.se/nyheter/ovrigt/2023-11-27-dyrare-boendeparkering-i-stockholm-efter-intaektstapp">Bostadsrättsnytt</a> tidigare skrivit om. Parkeringsavgiften i Stockholms innerstad uppgavs komma att öka med 500 kronor i månaden, från 1 100 kronor till 1 600 kronor. <br><br>Dock ska kommunens inplanerade avgiftshöjning nu ha överklagats till Förvaltningsrätten, enligt ett pressmeddelande från Miljöpartiet Stockholms stad. Den som överklagat beslutet uppges vara en privatperson. <br><br>Det som händer härnäst är att Stockholms stad ska inkomma med ett yttrande till Förvaltningsrätten som därefter kommer att pröva saken. <br><br>Kommunens trafikborgarråd Lars Strömgren (MP) ser ingen anledning till oro utan hävdar att en avgiftshöjning är motiverad.<br>– Stadens siffror visar att omsättningen på parkeringsplatser är för låg. Därför känner vi oss väldigt trygga med att vi har rätt att justera parkeringsavgifterna. Även med vår förändring kommer boendeparkering att vara kraftigt rabatterat jämfört med den vanliga taxan för gatuparkering, säger han i pressmeddelandet. <br><br>Staden kommer ändå att få höja avgiften som planerat den första februari, meddelar domstolen. Ett avgörande i rätten behöver inte inväntas för att beslutet ska kunna träda i kraft. För det fall att Stockholms stad skulle bli förlorande part i målet så får bilisterna tillbaka mellanskillnaden som avgiftshöjningen utgör.</p>'
template: articles/article
sponsored: false
hide_from_home: false
artikel_typ: nyhet
views: 642
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - Miljöpartiet
  - 'Stockholms stad'
  - Förvaltningsrätten
  - Toppnyhet
id: d90e763e-0fc9-4e3c-94ff-e54ba39e4c28
