title: 'OBOS planerar för 330 nya bostadsrätter i Nacka'
ingress: |
  <p>OBOS säljstartar nu den första etappen av Kvarteret Elverket i Nacka som innehåller 60 bostadsrätter. Totalt är det tänkt att brf-kvarteret ska inrymma 330 nya lägenheter, enligt ett pressmeddelande från utvecklaren.
  </p>
  
intro_image: /assets/img/mostphotos/elverket_vy.jpg
long_form:
  -
    type: text
    text: '<p>Kvarteret Elverket i Nacka, som bostadsutvecklaren OBOS står bakom, ska totalt inrymma 330 nya bostadsrätter. Den första etappen, Brf Ampere, består av 60 lägenheter som varierar i storlek, från ettor upp till femrummare. Av dessa kommer en femtedel gå att köpa via bostadsutvecklarens delägarmodell som gör det möjligt för fler att köpa sig en bostad.<br><br>Projektets bygglov är godkänt och inflyttningen är beräknad till sommaren 2024. <br>– Vi är väldigt glada att äntligen lansera vårt första projekt i Nacka och att vi samtidigt kan erbjuda vår nya boköpsmodell OBOS Deläga. Det finns ett stort intresse för centralt belägna bostäder som också har närhet till natur och rekreation. Vi lägger stor vikt vid att utforma ett hållbart kvarter och väljer lösningar och material med miljön i fokus, säger Sofia Ljungdahl, vd OBOS Nya Hem, i pressmeddelandet. <br><br>Den boköpsmodell som Sofia Ljungdahl nämner i pressutskicket handlar om att OBOS går in som delägare i lägenheten där köparen står för mellan 50–90 procent och resten samägs. <br><br>Brf Ampere kommer bli den första bostadsrättsföreningen av totalt fem i kvarteret i Nacka. Det kommer bli Svanenmärkt och kommer ha laddstolpar tillgängliga vid parkeringen. <br>– Vi ser mycket positivt på olika boendeformer och nya affärsupplägg som möjliggör ett attraktivt boende för fler och vi ser fram emot att följa utvecklingen av OBOS projekt i Centrala Nacka, säger Katarina Wåhlin Alm, stadsutvecklingsdirektör i Nacka, i pressmeddelandet.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 221
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - toppnyhet
  - obos
  - nacka
id: fddec603-9b25-44ba-8ea9-3d89088c7026
