title: 'Användandet av rut- och rot har ökat under pandemin'
ingress: |
  <p>Ny statistik från Skatteverket visar på en ökning i användandet av rut- och rotavdragen under pandemiåret 2020. Detta enligt Sveriges Radio P1-morgon.
  </p>
  
intro_image: /assets/img/23604902-man-satter-kakel-i-badrum.jpg
long_form:
  -
    type: text
    text: '<p is="qowt-word-para">Användningen av rut- och rotavdragen ökade under fjolåret. Det visar ny statistik från myndigheten Skatteverket, vilken Sveriges Radio P1 tagit del av. I programmet P1-morgon sändes nyligen ett inslag i ämnet. Rotavdraget rör sådant som byggtjänser och rut är exempelvis till för städtjänster.<br><br>Ifjol steg det utbetalade totalbeloppet för rot med cirka tio procent till nära elva miljarder kronor, samtidigt som totalbeloppet för rut ökade med sex procent till sex miljarder kronor.<br>– Även under 2020, pandemiåret, så har intresset för dom här tjänsterna ökat. Och särskilt för rot kan man säga har det varit en ganska stor uppgång här på slutet av 2020, säger myndighetens skattejurist Pia Blank Thörnroos till P1-morgon.<br><br>Hon tillägger också att en orsak till uppgången för rot avseende byggarbeten, kan vara att fler spenderat större tid i hemmet under 2020. Det kan i sin tur ha gjort det lättare att planera arbeten och övervaka utförandet.<br><br>När det kommer till antalet användare av skatteavdragen uppges intresset för rutavdraget ha ökat under flera år, med en rätt så brant uppåtgående kurva. Dock noterades en dipp i början av pandemin.<br>– Rutarbetet sjönk ju lite i början av pandemin, men sen på slutet så tog det fart och återkom till dom nivåer som det hade legat på tidigare, säger Pia Blank Thörnroos till P1-morgon.<br><br>I år kommer rutavdraget att förändras på olika sätt. Till exempel ska det utvidgas med nya tjänster.<br>– Dom har beslutat att utöka antalet tjänster som man får rutavdrag för. Och då handlar det om att man kan lämna in sin tvätt vid en tvättinrättning och man får även skattereduktion om tvättföretaget kommer och hämtar och lämnar tillbaks tvätten ren sen. Man kan få skattereduktion för möblering av bostad, och då handlar det också om att montera nya möbler eller montera ner, fortsätter Pia Blank Thörnroos.<br><br>Utöver det infördes en höjning av taket för rutavdraget vid årsskiftet, från 50 000 kronor upp till 75 000 kronor. Ett beslut som <a href="https://bostadsrattsnytt.se/nyheter/ovrigt/2020-08-14-regeringen-foereslar-utoekat-rutavdrag-och-hoejt-tak">Bostadsrättsnytt</a> tidigare skrivit om.</p>'
template: articles/article
sponsored: false
hide_from_home: false
artikel_typ: nyhet
views: 144
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - SR
  - P1-morgon
  - Skatteverket
  - Toppnyhet
id: 9e7a505a-fe02-4d99-9d23-2b6e1bd3157a
