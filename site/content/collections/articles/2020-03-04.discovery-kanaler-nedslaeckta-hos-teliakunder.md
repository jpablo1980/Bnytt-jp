title: 'Discovery-kanaler nedsläckta hos Teliakunder'
ingress: |
  <p>Tio av Discoverys tv-kanaler har försvunnit hos 770 000 svenska Teliakunder. Nedsläckningen ska bero på att Discovery Networks och Telia inte lyckats nå någon överenskommelse om ett nytt avtal för kanalerna.
  </p>
  
intro_image: /assets/img/acne_5e5fb9e04aac1.jpg
long_form:
  -
    type: text
    text: '<p>Igår, den tredje mars, försvann tio av&nbsp;Discoverys tv-kanaler&nbsp;hos 770 000 svenska Teliakunder. Detta på grund av att Discovery inte lyckats komma överens med Telia om ett förnyat&nbsp;distributionsavtal. De tv-kanaler som försvunnit är Kanal 5, Kanal 9, Kanal 11, Eurosport 1, Eurosport 2, Discovery Channel,&nbsp;Investigation&nbsp;Discovery, Animal Planet, TLC och Discovery Science. Det framgår av ett pressmeddelande från Discovery&nbsp;Networks&nbsp;Sweden. <br><br>– Vi har nyligen nått överenskommelser med flera stora TV-distributörer som Telenor och&nbsp;Viasat&nbsp;och hade så klart hoppats att även kunna komma överens med Telia. Men de kräver att få betala mindre för vårt innehåll än resten av marknaden och det är något vi inte kan gå med på. Vi erbjöd Telia att förlänga avtalet ett dygn så att detta inte drabbar tittarna, men Telia sa tyvärr nej till det, säger Daniel Lagerqvist, kommunikationsdirektör för Discovery Sweden, i pressmeddelandet. <br><br>Bland de drabbade finns också bostadsrättsföreningar, men hur många de är vill inte Telias pressavdelning redovisa. De hänvisar till att Telia är ett börsnoterat bolag och att det kan vara konkurrenskänslig information.&nbsp; &nbsp;<br><br>På Telias hemsida beskrivs situationen med bland annat dessa rader:&nbsp;</p><p>“I det stora hela ställer Discovery orimliga krav som innebär försämringar för alla våra tittare – och det kan vi inte acceptera. Men våra dörrar står självklart öppna för att lösa detta.”&nbsp;</p><p>Vad som avses med “orimliga krav” framgår inte av texten, så vi ställde frågan till bolagets pressavdelning. <br>– Anledningen till att vi inte kommer överens är bland annat att Allsvenskan och en del annat innehåll inte kommer att finnas tillgängligt på vanlig linjär TV.&nbsp; Största delen av tittandet görs fortfarande via vanlig tv och möjligheten att kunna se sport live vet vi är viktigt för våra kunder, säger Irene Krohn som är presschef på Telia (Telia Company) till Bostadsrättsnytt. <br><br>Att kunna erbjuda kunderna ett flexibelt tittande uppges vara viktigt för Telia, finns det bara digitala alternativ kan äldre som inte har tillgång till det få problem. <br>– Vi vill att våra kunder och tittare ska kunna välja hur och på vilket sätt de vill titta. Det kan också bli problem för äldre som inte har digitala alternativ. Så det är självklart en viktig del av våra krav i förhandling, förklarar Irene Krohn. <br><br>Trots att ingen överenskommelse ännu nåtts finns det fortfarande hopp om att parterna ska kunna enas. <br>– Men det här är såklart en jättetråkig situation och jag beklagar verkligen att våra kunder kommer i kläm, men vår förhoppning är att vi ska hitta en lösning, tillägger hon.&nbsp;</p>'
template: articles/article
sponsored: false
artikel_typ: nyhet
views: 839
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - 'Discovery Networks Sweden'
  - Telia
  - 'Telia Company'
  - Eurosport
  - 'Kanal 5'
  - Toppnyhet
id: 8bd336c8-6ca5-4c05-9bc7-e8c3803caf7b
