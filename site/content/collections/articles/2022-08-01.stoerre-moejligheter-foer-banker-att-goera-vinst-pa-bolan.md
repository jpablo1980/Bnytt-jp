title: 'Större möjligheter för banker att göra vinst på bolån'
ingress: |
  <p>Högre reporänta gör det lättare för banker att tjäna pengar på bolån, samtidigt som hushållen bedöms stå väl rustade för fallande bopriser, rapporterar SvD.
  </p>
  
intro_image: /assets/img/40218597-bostader-husfasader.jpg
long_form:
  -
    type: text
    text: '<p>Under andra kvartalet 2022 drog Sveriges fyra storbanker in rörelsevinster om totalt 33,3 miljarder kronor, enligt en artikel i Svenska Dagbladet (SvD). Resultatet för kvartalet beskrivs som “riktigt bra”, med chans till en ännu större förtjänst framöver vid ytterligare höjningar av reporäntan. <br><br>Vidare verkar prognoser om fallande bopriser inte oroa svenska banker. Hushållens motståndskraft uppges vara stark. <br>– Det är klart att man kan hitta scenarier då det blir problem för bankerna, som högre räntor i kombination med en mycket högre arbetslöshet. Men hushållen är väldigt starka, säger Danske Banks bankanalytiker Andreas Håkansson till SvD.<br>Han tillägger att bankkunder skulle klara om huspriserna föll tio procent. <br><br>Även bankerna skulle klara av en sådan situation. Det tidigare läget med nollränta uppges länge ha varit ett problem för bankerna, det har saknats utrymme för goda marginaler på lån samtidigt som det kostat att förvara inlånade pengar hos Riksbanken. Men i och med att styrräntan nu höjs i flera steg kan bankerna ta mer betalt av sina kunder.&nbsp; &nbsp;<br><br>Oberoende analytikern Peter Malmqvist tror också på högre vinster för bankerna. Dock kan det uppstå problem om räntorna blir för höga, vilket ger större kreditförluster.&nbsp; &nbsp;<br>– Min bild är att ränteutvecklingen kommer att fortsätta att stiga, säger Malmqvist. Men höjda räntor ska dämpa den ekonomiska aktiviteten, det är själva vitsen med Riksbankens höjningar. När räntehöjningar väl ”gjort sitt jobb” och konsumtionen och aktiviteten minskar så kan det påverka bankerna, säger han till SvD.</p><p><br><b>Not:</b> I en tidigare artikel från SvD benämns SEB, Swedbank, Handelsbanken och Nordea som Sveriges fyra storbanker.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 383
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - SvD
  - Toppnyhet
id: 818c926a-d683-46cc-9dd7-21673c46f81d
