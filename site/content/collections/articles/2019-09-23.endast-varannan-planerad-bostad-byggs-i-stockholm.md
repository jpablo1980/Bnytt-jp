title: 'Endast varannan planerad bostad i Stockholm byggs'
ingress: |
  <p>Bostadsbristen är akut i Stockholm, men samtidigt byggs det för lite för att mätta den stora efterfrågan som finns. Under 2019 har 10 000 bostäder projekterats, men endast hälften av dessa kommer att byggas. Detta rapporterar Dagens Nyheter (DN).
  </p>
  
intro_image: /assets/img/mostphotos/23142650-lyftkranar-over-stockholm.jpg
long_form:
  -
    type: text
    text: '<p>Det är i stadsbyggnadsnämndens andra rapport för 2019 som det går att utläsa att endast 5 045 bostäder kommer att byggas av de drygt 10 000 planerade i år. Även om planerna är färdiga och att alla utredningar redan är gjorda drar ändå inte byggena igång. Detta beror på de långa handläggningstiderna i domstolar och länsstyrelsen, berättar Stadsbyggnadsborgarrådet Joakim Larsson för DN. Processerna kring ärenden som förvaltningsrätt eller bygglov tar idag lång tid. Detaljplaner för cirka 9 000 bostäder har godkänts eller antagits av stadsbyggnadsnämnden men har ännu inte vunnit laga kraft. De flesta förseningar beror på överklaganden som dröjer.</p><p><br></p><p>Det planerade huset vid kvarteret Plankan i Hornstull är ett exempel på hur långa väntetider för överklaganden kan påverka ett planerat bygge. Första gången planen på huset presenterades var 2004, och byggnaden utreds fortfarande. Ärendet har prövats 17 gånger. <br>– Vi har inga tidsgränser för överklagandeprocesser i dag, vilket gör att byggaktören riskerar höga kostnader och att vi inte får fram tillräckligt många bostäder. Vi behöver samordna berörda myndigheter som är inblandade i planprocessen för att få bättre effektivitet, säger Joakim Larsson till DN.</p><p><br></p><p>För att kunna mätta den stora efterfrågan som finns på bostäder i Stockholms stad ska det innan 2025 skapas förutsättningar för minst 70 000 nya bostäder. Att endast hälften av de planerade bostäderna kan byggas i år är ett bakslag, skriver DN.</p>'
template: articles/article
sponsored: false
artikel_typ: nyhet
views: 732
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'dagens nyheter'
  - stadsbyggnadsråd
  - efterfrågan
  - bostadsbrist
  - Toppnyhet
id: aa076e88-fe4e-4930-8395-f77d7d307071
