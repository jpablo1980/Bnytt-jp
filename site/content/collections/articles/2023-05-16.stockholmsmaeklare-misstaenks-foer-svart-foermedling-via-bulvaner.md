title: 'Stockholmsmäklare misstänks för svart-förmedling via bulvaner'
ingress: |
  <p>En fastighetsmäklare och hans kollega, knutna till en firma i Stockholm, misstänks nu för att ha förmedlat lägenheter svart med hjälp av bulvaner. Detta enligt källor till Di.
  </p>
  
intro_image: /assets/img/54130564-norrbackagatan-i-stockholm.jpg
long_form:
  -
    type: text
    text: '<p>På eftermiddagen den tolfte maj i år fattade Stockholms tingsrätt beslut om häktning av en fastighetsmäklare knuten till byrån Unik Fastighetsförmedling. Åklagare Gunnar Wetterqvist på Ekobrottsmyndigheten bedömdes ha presenterat tillräcklig bevisning mot mäklaren för att ett frihetsberövande i två veckor, med restriktioner, skulle anses vara motiverat. Det står att läsa i tidningen Dagens industri (Di). <br><br>Brottsmisstankarna uppges vara grovt bedrägeri, grovt bokföringsbrott, samt grovt penningtvättsbrott. En källa ska ha uppgivit för tidningen att det handlar om lägenheter i Stockholm som förmedlats svart via bulvaner.&nbsp; &nbsp; <br><br>Vidare står det att ytterligare en person ska vara inblandad i härvan, nämligen en kollega till mäklaren. Av byråns hemsida framgår att det “riktats brottsmisstankar mot två enskilda individer knutna till Unik Fastighetsförmedling” vilka för tillfället uppges vara under utredning av polisen och att det rör misstankar om ekonomisk brottslighet.<br>– Jag och övriga medarbetare är chockade över händelsen och kan bara konstatera att det är bra om misstänkt brottslighet utreds grundligt. Inga övriga medarbetare är misstänkta", säger Unik Fastighetsförmedlings Sverigechef Mikael Malmberg Lundh i en kommentar på hemsidan.<br><br>Enligt Di ska den misstänkta brottsligheten ha inletts under 2019 för att pågå till hösten 2022. Och den nionde maj i år genomfördes gryningsräder i Stockholmsområdet där totalt fyra personer ska ha gripits, varav två med koppling till fastighetsbyrån. På samma datum gjordes även en razzia mot byråns lokal i Norra Tornen i Stockholmsstadsdelen Vasastan.</p>'
template: articles/article
sponsored: false
hide_from_home: false
artikel_typ: nyhet
views: 1660
puff_font_size: 24
article_font_size: 24
topnews_font_size: 42
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - Di
  - 'Unik Fastighetsförmedling'
  - Ekobrottsmyndigheten
  - 'Stockholms tingsrätt'
  - Toppnyhet
id: 78c8b1cb-11ab-4ebc-97f1-7c92aa5ddff7
