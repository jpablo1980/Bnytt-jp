title: 'Täby-mäklare varnas efter påhittat bud'
ingress: |
  <p>Genom att hänvisa till ett bud som aldrig lagts lyckades en fastighetsmäklare i Täby, Stockholm, få en ledande anbudsgivare att lägga ett ännu högre bud på ett objekt. Mäklaren meddelades nyligen en varning av FMI.
  </p>
  
intro_image: /assets/img/fmi.jpg
long_form:
  -
    type: text
    text: '<p>Det hela började hösten 2021 då en man och hans partner valde att buda på en bostadsrätt som var till salu via en fastighetsförmedlare i Täby utanför Stockholm. Enligt mannens utsago hade en annan spekulant erbjudit sig att betala 3 600 000 kronor, på villkor att få köpa objektet innan visning. Dock skedde ingen försäljning under de premisserna och den första spekulanten sänkte sitt bud till 3 450 000 kronor, 45 000 kronor under utgångspriset på 3 495 000 kronor. <br><br>Paret erbjöd sig därefter att betala 3 620 000 kronor, förutsatt att de fick köpa bostadsrätten innan visning nummer två. Men även den andra visningen hölls och paret beslutade därför att sänka sitt bud till att matcha utgångspriset, under förutsättning att ingen annan lade något ytterligare bud. <br><br>Dagen därpå fick mannen ett sms från mäklaren om att en annan person var beredd att betala ungefär lika mycket som de redan erbjudit för objektet, och att det därmed inte gick att sänka budet till nivån för utgångspriset. Paret höjde då sitt bud till 3 600 000 kronor, men fick veta att de behövde lägga ett ännu högre bud om de ville vara säkra på att få objektet. Paret valde därför att stå fast vid sitt tidigare bud och fick köpa bostadsrätten för 3 620 000 kronor. <br><br>I samband med tillträdet fick paret ta del av anbudsförteckningen och såg då att det inte noterats något ytterligare bud i nivå med deras. Efter att ha kontaktat den första anbudsgivaren fick de också detta bekräftat: Hon hade erbjudit sig att betala 45 000 kronor under utgångspris och därefter inte meddelat mäklaren om något ytterligare bud.<br><br>Mot denna bakgrund valde mannen att anmäla mäklaren till myndigheten Fastighetsmäklarinspektionen (FMI). Av fastighetsmäklarens yttrande framgår att han varit tydlig med att det endast handlat om att en annan spekulant var intresserad och eventuellt ville lägga ett högre bud vid ett senare tillfälle.<br><br>Myndigheten fann dock stöd för anmälarens berättelse i inlämnade dokument över anbudsförteckning och sms-konversationer. Där framgår bland annat att mäklaren meddelat den ledande anbudsgivaren att en annan person önskade köpa bostadsrätten för samma belopp som det ledande budet. Detta trots att det vid den tiden inte lagts något ytterligare bud på den nivån:</p><p>“Mäklarens sms förmedlar intrycket att det vid den tidpunkt då meddelandet skickades fanns en person som erbjudit sig att köpa bostadsrätten för motsvarande belopp som anmälarens högsta bud. Meddelandet skapade därmed en vilseledande uppfattning hos köparna om att de hade konkurrens på samma budnivå av en annan anbudsgivare.” <br><br>I slutet av 2022 beslutade FMI att varna mäklaren som anses ha brustit i sin omsorgsplikt vid hanteringen av budgivningen.</p>'
template: articles/article
sponsored: false
hide_from_home: false
artikel_typ: nyhet
views: 742
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - FMI
  - Toppnyhet
id: d3ba63ae-30b8-4008-bc96-d8f6490dbc8c
