title: 'Prisuppgång på bostadsrätter i Stockholms kommun – med undantag för två storlekar'
ingress: |
  <p>I augusti steg priserna på bostadsrätter i Stockholms kommun med i snitt 1,6 procent. Uppgången var genomgående för bostadsrätter i alla storleksklasser förutom två. Det framgår av Danske Banks senaste boprisindikator.
  </p>
  
intro_image: /assets/img/img-4236.jpg
long_form:
  -
    type: text
    text: '<p>Efter en dipp i juli steg bostadsrättspriserna i Stockholms kommun återigen under augusti. I snitt ökade priserna med 1,6 procent, säsongsrensat plus en procent. Uppgången ska vara genomgående för bostadsrätter i alla storleksklasser, med undantag för två där priserna istället sjönk något: Lägenheter på 40 kvadratmeter och de som är större än 100 kvadratmeter. Detta enligt resultaten från Danske Banks senaste boprisindikator som presenteras i ett pressmeddelande från banken. <br><br>En förklaring till prisnedgången för de allra största lägenheterna i augusti, kan vara att lägenheter inom denna kategori gick upp i pris under juli medan noteringen för mindre bostadsrätter blev negativ. <br><br>Den ökade efterfrågan på större bostäder under pandemin ska ha lett till att bopriserna stigit med nästan 20 procent: Från 72 000 kr per kvadratmeter i december 2019 till att nu ligga på 85 000 kr per kvadratmeter. <br><br>Enligt Danske Bank är det dock osäkert hur utvecklingen på bostadsmarknaden blir framöver. Vilka effekter får de återinförda amorteringskraven? Om rekommendationen att arbeta hemifrån kvarstår året ut stöttar det troligen bopriserna. I de fall att restriktionerna uteblir eller lättas upp bidrar det sannolikt till mer normala konsumtionsmönster, vilket i sin tur kan dämpa boprisutvecklingen. <br>– Efter vad som tycks vara en tillfällig nedgång i juli så steg bostadsrättspriserna i Stockholm återigen i augusti. Man kan dock notera att priserna på de allra största bostäderna föll tillbaka något. Om detta är ett resultat av en minskad ”pandemieffekt” eller ej återstår att se. Vilken effekt det återinförda amorteringskravet kommer att ha på bostadspriserna kommer vi dessutom få svar på under de närmaste månaderna, säger Danske Bank Sveriges chefekonom Michael Grahn i pressmeddelandet.<br><br></p>'
  -
    type: image
    photo: /assets/img/danske-bank-aug-2021.png
    size: Normal
  -
    type: text
    text: '<p>Vidare ska omsättningen på bostadsrättsmarknaden nu ligga i nivå med noteringarna för 2019 och 2020.</p><p><br></p><p>Danske Banks Boprisindikator är baserad på statistik över avslutade bostadsaffärer från bostadssajten Hemnet. Indikatorn ger även en prognos över utfallet av Valueguards Housing Index (HOX) avseende bostadsrätter i Stockholm.<br></p>'
template: articles/article
sponsored: false
hide_from_home: false
artikel_typ: nyhet
views: 1403
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Danske Bank'
  - Hemnet
  - Valueguard
  - Toppnyhet
id: 57c6d836-4742-4e58-bf60-c7f9afde3eae
