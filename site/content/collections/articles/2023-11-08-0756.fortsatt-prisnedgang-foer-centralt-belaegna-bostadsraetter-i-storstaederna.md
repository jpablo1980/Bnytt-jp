title: 'Fortsatt prisnedgång för centralt belägna bostadsrätter i storstäderna'
ingress: |
  <p>I de centrala delarna av Stockholm, Göteborg och Malmö sjönk priserna på bostadsrätter under oktober. I september noterades också nedgång. På riksnivå förblev priserna oförändrade. Det visar nya siffror från Svensk Mäklarstatistik.
  </p>
  
intro_image: /assets/img/59595514-houses-by-the-water-(1).jpg
long_form:
  -
    type: text
    text: '<p>I oktober sjönk priserna på centralt belägna bostadsrätter i landets tre storstäder. Det visar en ny mätning från statistikleverantören Svensk Mäklarstatistik. För de centrala delarna av Stockholm, Göteborg och Malmö landade resultatet på minus en procent. Även för <a href="https://bostadsrattsnytt.se/nyheter/boprisutveckling/2023-10-06-priserna-pa-centralt-belaegna-laegenheter-i-storstaederna-minskar">september</a>&nbsp;i år noterades minus en procent för centralt belägna bostadsrätter i storstäderna.<br><br>Samtidigt steg bostadsrättspriserna i Storstockholm och Storgöteborg med en procent i oktober, medan minus en procent noterades för Stormalmö.<br><br>På riksnivå förblev prisutvecklingen oförändrad under oktober 2023 och på årsbasis ligger den nu på plus en procent. Medelpriset för en bostadsrätt i landet är nu 43 276 kronor per kvadratmeter, jämfört med 43 953 kronor i september. Sedan pristoppen förra våren har bostadsrättspriserna hittills minskat med i snitt tio procent. <br><br>Under perioden augusti–oktober i år såldes 25 913 bostadsrätter, vilket ska vara fyra procent färre än samma månader ifjol.</p><p><br>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Den senaste tremånadersperioden jämförs med motsvarande period innan.<br><br>Resultatet för den senaste månaden är preliminärt. Statistiken tas fram månatligen av Statistiska centralbyrån (SCB) på uppdrag av Svensk Mäklarstatistik. Prisstatistik som tas upp i artikeln avser genomsnittliga resultat och är baserad på data från försäljningar av bostäder, oavsett om de annonserats eller inte.</p>'
template: articles/article
sponsored: false
hide_from_home: false
artikel_typ: nyhet
views: 293
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
id: 2c924212-61f4-4e20-ac91-9aa7945ac070
