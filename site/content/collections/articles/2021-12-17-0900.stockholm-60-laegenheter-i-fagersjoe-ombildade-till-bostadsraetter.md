title: 'Stockholm: 60 lägenheter i Fagersjö ombildade till bostadsrätter'
ingress: |
  <p>Nyligen sålde allmännyttiga Familjebostäder 60 hyresrättslägenheter i Fagersjö för ombildning till bostadsrätter. Köpare var Brf Mätpinnen 1 och köpeskillingen uppgick till 139 miljoner kronor. Det skriver föreningens ombud Restate i ett pressmeddelande.
  </p>
  
intro_image: /assets/img/restate_fagersjo.jpg
long_form:
  -
    type: text
    text: '<p>Den 15 december i år förvärvade Brf Mätpinnen 1 en hyresfastighet med 60 lägenheter på Skrakgränd i Stockholmsstadsdelen Fagersjö (Stockholm Söderort) för ombildning till bostadsrätter. Köpeskillingen uppgick till 139 miljoner kronor. Det framgår av ett pressmeddelande från ombildningskonsulten Restate som var föreningens ombud under processen.<br><br>Fastigheten såldes av Stockholms stads allmännyttiga bostadsbolag Familjebostäder. Föreningen ifråga ska vara en av totalt två föreningar som, inom ramen för Stockholms stads ägardirektiv, blivit erbjudna ombildning i stadsdelen.<br><br></p>'
  -
    type: image
    photo: /assets/img/screenshot-2021-12-16-18.36.57.png
    caption: 'Brf Mätpinnen 1, port och fasad. Foto: Restate'
    size: Normal
  -
    type: text
    text: '<p>Förutom bostäderna inrymmer även fastigheten 82 kvadratmeter lokalyta och 4 744 kvadratmeter mark. <br>– Det är glädjande att vi har kunnat medverka till en andra ombildning till bostadsrätter i Fagersjö. Detta kommer att gagna närområdet i stort. Genom ombildningen tillgodoser vi efterfrågan på fler bostadsrätter och vi balanserar upp den fortsatt stora andelen hyresrätter, säger Jonny Öhlander på Restate i pressmeddelandet.<br><br>Enligt föreningens hemsida har en del boende avstått från att köpa sina lägenheter för att istället fortsätta som hyresgäster i huset som numera tillhör Brf Mätpinnen 1.</p>'
template: articles/article
sponsored: false
hide_from_home: false
artikel_typ: nyhet
views: 282
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Restate
  - Familjebostäder
id: 91321d19-8413-401f-9c97-4cc2a816034b
