title: 'Göteborg: Allt fler bostadsägare söker ekonomisk rådgivning'
ingress: |
  <p>I Göteborgs stad har ökade skulder till följd av den ekonomiska krisen märkts av. Detta har bland annat lett till ett större behov av rådgivning kring ekonomin, enligt Göteborgs-Posten.
  </p>
  
intro_image: /assets/img/mostphotos/61849014-eriksbergs-vy.jpg
long_form:
  -
    type: text
    text: '<p>Under den senaste tiden har ett ökat antal personer vänt sig till Göteborgs stads demokrati- och medborgarservice för rådgivning på grund av skulder, rapporterar Göteborgs-Posten (GP).&nbsp;</p><p>– Ja, vi märker fler fall nu. Det handlar både om skulder kopplade till bolån, skulder hos exempelvis Försäkringskassan, eller där de hamnat i en akut situation där Kronofogden är på väg att utmäta deras hem för att de inte kan betala räkningarna, säger Edvin Osmancevic, budget- och skuldrådgivare på Göteborgs stad, till GP.</p><p><br></p><p>Många ekonomiska problem är sammankopplade med bolån och de skulder privatpersoner har till banken. Edvin Osmancevic berättar för GP att han jobbade på bank åren 2008 och 2009. Då märkte han hur många hushåll som var räntekänsliga, och det räckte med att räntan gick upp någon procent för att betalningsutrymmet skulle minska eller försvinna helt. Hans bästa tips är att alltid se till att ha en buffert så man klarar sig. Saknar man buffert gäller det att prioritera utgifterna och se till att räntan och hyran betalas, så att man inte blir vräkt.&nbsp;</p><p><br></p><p>Svårsålda bostadsrätter ägda av privatpersoner är också något som leder till svåra ekonomiska situationer och det är framförallt ägare av bostadsrätter i form av nyproduktion som drabbats av svårigheten att sälja.&nbsp;</p><p>– Det har varit mer frågor kopplade till nyproducerade bostadsrätter, där man skrivit på avtal om en ny bostadsrätt och tror sig kunna sälja den befintliga bostadsrätten, vilket visar sig inte gå. Den bistra verkligheten är då att det är konsumenten som får ta smällen, säger Fredrik Nordquist, jurist på Konsumenternas bank- och finansbyrå, till GP.&nbsp;</p><p><br></p><p>Det kan vara bra att känna till att bankerna inte har rådgivningsplikt, utan oftast enbart ger lite allmän information om bolånen.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 168
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: bolan
tags:
  - toppnyhet
  - göteborgsposten
  - räntor
  - skulder
  - rådgivning
id: a1d4510e-9c71-4ec8-a98c-495974b3517d
