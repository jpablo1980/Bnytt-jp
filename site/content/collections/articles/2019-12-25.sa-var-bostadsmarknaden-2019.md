title: 'Renoveringsobjekt populärast på Hemnet 2019'
ingress: |
  <p>Året på bostadsmarknaden kan beskrivas som en återhämtning från tidigare års prisnedgångar och oro. I slutet av 2019 har priserna för bostadsrätter stigit och börjar på vissa håll i landet nå rekordnivåer. Den mest klickade bostaden i år blev en lägenhet med renoveringsbehov. Detta skriver Hemnet i sin årskrönika.
  </p>
  
intro_image: /assets/img/mostphotos/web_bjf_gotg97-3.jpg
long_form:
  -
    type: text
    text: '<p>I bostadssajten Hemnets årskrönika framkommer det att efter en period med rekordpriser så sjönk buden 2017. Året därpå, 2018, stabiliserade sig marknaden efter fjolårets oro. I år har bostadsmarknaden fått återhämta sig och priserna har åter stigit. Det som visar att marknaden återhämtat sig är att utbudet minskat, att antalet sålda bostadsrätter i oktober och november låg på den högsta nivån sedan 2013, och att budpremien stadigt ökat under året.<br>– Under 2019 har vi sett en tydlig återhämtning på bostadsmarknaden med snabbare affärer, högre budpremie och stigande priser. Förändringen i bostadsköparnas prisförväntningar har varit ganska extrem. I januari i år trodde 15 procent på stigande priser. Nu i december har den andelen mer än fördubblats samtidigt som andelen som tror på sjunkande priser har minskat kraftigt. Sammantaget finns det ett antal faktorer som talar för att bostadspriserna kommer att fortsätta stiga under 2020. säger&nbsp;Staffan Tell, talesperson på Hemnet, i ett pressmeddelande.&nbsp;</p><p><br></p><p>Under året har utbudet av bostäder sjunkit. Det bröt en lång trend som pågått under flera år med ett ökat bostadsutbud. För bostadsrätter kom trendbrottet i oktober och i vecka 49 fanns det tio procent färre bostadsrätter ute till salu jämfört med samma vecka 2018.</p><p><br></p><p>I Hemnets Köparbarometer stod det klart att 37 procent trodde att priserna skulle sjunka och 15 procent trodde på en prisökning. Men i februari steg förväntningarna på högre priser och denna syn på bostadsmarknaden har ökat stadigt under året. Nu i december är det dubbelt så många som tror på stigande priser och hälften så många som tror på prissänkningar jämfört med januari månad.&nbsp;</p><p><br></p><p>Den mest klickade bostadsannonsen på Hemnets hemsida blev en sliten vindslägenhet på Södermalm i Stockholm, som inte blivit stylad eller renoverad innan fotografering. <br>– Den här bostaden är inte paketerad enligt vårt annars framgångsrika fotomanér och går tvärt emot det man vanligen ser på Hemnet, det skapar en nyfikenhet och ett intresse, säger Fanny Strand på Bjurfors Södermalm, som tidigare i år förmedlade objektet, i ett pressmeddelande.&nbsp;</p>'
template: articles/article
sponsored: false
artikel_typ: nyhet
views: 1223
puff_font_size: 24
article_font_size: 24
topnews_font_size: 42
clicks: 0
link: '1'
categories: bostadsmarknad
tags:
  - hemnet
  - toppnyhet
id: bd077c72-7ed4-4dbe-821e-2993d9300c86
