title: 'Utmanare sänker sina räntor på bolån'
ingress: |
  <p>Hypoteket tar upp kampen med storbankerna om bolånekunderna, och sänker nu sina räntor för lån med flera olika bindningstider. Även Nordnet har valt att gå på den linjen, och justerar ned räntan för bolån med tre månaders bindningstid.
  </p>
  
intro_image: /assets/img/mostphotos/32676271-houses-models-on-white-wooden-table-with-coins-real_.jpg
long_form:
  -
    type: text
    text: |
      <p>Bolånegivaren Hypoteket valde under året att justera räntan för bolån med bindningstiden tre månader. Igår gick banken ut med informationen att de sänker räntorna för bolån med bindningstiderna ett, tre och fem år.  
      
      Räntan på bolån med bindningstiden ett år sänks nu från 1,35 procent till 1,24 procent. För lån bundna på tre år justeras räntan ned från 1,40 procent till 1,34 procent. När det gäller den femåriga blir förändringen lite större; från 1,76 procent ned till 1,49 procent. <br>– Vi följer marknadens utveckling för att alltid erbjuda ett konkurrenskraftigt bolån för en bred kundgrupp, säger Hypotekets vd Carl Johan Nordquist i ett pressmeddelande. <br><br>Även den digitala banken Nordnet är inne på denna linje, och meddelade under gårdagen att de nu sänker räntan för bolån med bindningstiden tre månader. Detta samtidigt som de höjer det maximala belåningsvärdet från 50 till 60 procent.  
      
      De aktuella listräntorna uppges bli mellan 0,10 till 0,15 procent lägre i samband med sänkningen.&nbsp;<br><br>Vilken räntenivå om kan bli aktuell för ett bolån beror på hur stort sparande kunden ifråga har hos Nordnet. Efter sänkningen kan till exempel en kund med minst en miljon kronor i sparande hos banken få en bolåneränta på 1,29 procent. Ett sparande om minst tio miljoner kronor möjliggör en ränta på 0,79 procent. <br>– Vi gör vår bolåneprodukt billigare och bredare, och därmed tillgänglig för fler kunder. Vårt bolån passar för såväl private banking-kunder som för vanliga privatsparare, säger Martin Ringberg, Sverigechef på Nordnet, i ett pressmeddelande från banken.&nbsp;&nbsp;</p>
      
template: articles/article
sponsored: false
artikel_typ: nyhet
views: 733
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - Nordnet
  - Hypoteket
id: 4251b29f-195c-4a1d-915c-5f2206caf314
