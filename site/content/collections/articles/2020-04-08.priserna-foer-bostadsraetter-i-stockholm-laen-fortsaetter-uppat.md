title: 'Priserna för bostadsrätter i Stockholms län fortsätter uppåt'
ingress: |
  <p>Priserna på bostadsrätter i Stockholms län har stigit med i snitt 2,1 procent under årets tre första månader. Störst har prisuppgången varit i Danderyd. Detta visar nya siffror från Svensk Mäklarstatistik.
  </p>
  
intro_image: /assets/img/32181613-view-of-stockholm-sweden.jpg
long_form:
  -
    type: text
    text: '<p>Under de tre senaste månaderna, från januari i år till och med mars, har bostadsrättspriserna i Stockholms län gått upp med i snitt 2,1 procent. Det genomsnittliga priset per kvadratmeter för en bostadsrätt i länet ligger nu på 59 576 kronor. Siffrorna kommer från&nbsp;statistikleverantören&nbsp;Svensk Mäklarstatistik.&nbsp; <br><br>I 25 av länets kommuner har försäljningarna av bostadsrätter varit tillräckligt många under perioden, för att kunna utgöra ett tillräckligt stort underlag. Svensk Mäklarstatistiks miniminivå är 25 försäljningar per tremånadersperiod. <br><br>Mest steg priserna på bostadsrätter i kommunen Danderyd, där resultatet plus 11,2 noterades. I Vaxholm blev uppgången nio procent, och i Upplands Väsby åtta.&nbsp; <br><br>Endast i ett fåtal av länets kommuner noterades negativa resultat för perioden. Den största procentuella prisnedgången i länet hade bostadsrätter i Sigtuna med resultatet minus 6,6 procent. Därefter kom Ekerö med minus 2,6 procent, och den tredje största nedgången noterades för bostadsrätter i Salem med resultatet minus 1,8 procent.&nbsp; <br><br>Enligt Svensk Mäklarstatistiks siffror uppgick antalet sålda bostadsrätter i länet under mars till 3 742, vilket är lite färre än i februari då 3 881 lägenheter såldes. I januari genomfördes 3 645 försäljningar.&nbsp; <br><br>På årsbasis ser utvecklingen för bostadsrättspriser i Stockholms län fortsatt positiv ut, med ett snitt på plus 8,2 procent i den senaste mätningen. <br><br>Av ett pressmeddelande från statistikleverantören framgår att bostadsrättspriserna i centrala Stockholm ökade med en procent under mars, samtidigt som priserna i Stor-Stockholm var stillastående.&nbsp; <br><br>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. <br><br>Den senaste tremånadersperioden jämförs med motsvarande period innan. Resultatet för den senaste månaden är preliminärt. Statistiken tas fram månatligen av Statistiska Centralbyrån (SCB) på uppdrag av Svensk Mäklarstatistik.&nbsp;<br><br></p><p>Prisutveckling för bostadsrätter i Stockholms län under de tre senaste månaderna:&nbsp;</p>'
  -
    type: image
    photo: /assets/img/bopriser_sthlm.JPG
    size: Normal
  -
    type: text
    text: '<p><i>Källa: Uppdaterade siffror från Svensk Mäklarstatistik som offentliggjordes den åttonde april 2020&nbsp;</i></p>'
template: articles/article
sponsored: false
artikel_typ: nyhet
views: 906
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
id: 7ecc54fa-f953-4b94-a540-f8897d7f7c38
