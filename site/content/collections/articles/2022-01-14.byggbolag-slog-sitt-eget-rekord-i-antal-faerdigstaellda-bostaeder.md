title: 'Byggbolag slog sitt eget rekord i antal färdigställda bostäder'
ingress: |
  <p>Egnahemsbolaget, som ägs av Göteborgs stad, slog nyligen sitt 50 år gamla byggrekord. De färdigställde fler bostäder än någonsin under 2021, enligt ett pressmeddelande
  </p>
  
intro_image: /assets/img/mostphotos/anecwcoxnj57at0sf82i.jpeg
long_form:
  -
    type: text
    text: '<p>Egnahemsbolaget har funnits i 88 år och i fjol slog man byggrekord. Det förra rekordet sattes 1971 då det byggdes 447 bostäder men 2021 byggdes 449. På 70-talet var det radhus som stod för majoriteten av bostäderna medan det i fjol var bostadsrätter i Göteborgs utsatta områden som stått för nära hälften av produktionen.</p><p><br></p><p>Av ett pressmeddelande från Egnahemsbolaget framgår att de under 2021 byggt bostäder i Länsmansgården, Gårdsten, Hammarkullen, Gamlestan, Sisjön, Björkekärr och Kålltorp.&nbsp;<br></p><p>– Det som gör mig mest stolt är att vi bygger så mycket i det som kallas utsatta områden: i år är det Länsmansgården, Gårdsten och Hammarkullen. Här finns det mest hyresrätter. När vi bygger bostadsrätter och småhus här så bidrar det till att resursstarkare personer stannar i området när det är dags att köpa sin första bostad. För det är samma här som i resten av stan; man trivs där man bor och är rotad, där vill man gärna fortsätta sin bostadskarriär. Det är en pusselbit i att öka attraktiviteten på de här områdena, säger Erik Windt-Wallenberg, vd på Egnahemsbolaget, i pressmeddelandet.</p><p><br></p><p>I Egnahemsbolagets uppdrag ingår att bygga bostadsrätter och småhus i områden där hyresrätter är dominerande.&nbsp;</p><p>– Nu drömmer vi om ett nytt rekord; att bygga minst 500 småhus innan 2030. Vi hör ofta från våra kunder att man helst av allt vill ha ett eget hus, om än aldrig så litet. Det är känslan av att kunna släppa ut barnen på en liten täppa, ta en kaffe på trappen och parkera bilen utanför dörren man ofta nämner. För att möta detta behov kommer vi arbeta ännu hårdare för att leta mark för småhus och där det går; förändra byggrätter så det byggs småhus, tillägger Erik Windt-Wallenberg.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 161
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - egnahemsbolaget
  - göteborg
  - 'utsatta områden'
  - småhus
  - radhus
id: f12a96d0-02b9-4f08-bacf-a26206ef3394
