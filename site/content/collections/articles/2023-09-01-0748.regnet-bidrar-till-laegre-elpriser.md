title: 'Regnet bidrar till lägre elpriser'
ingress: |
  <p>Priserna på el är på den lägsta nivån sedan våren 2021. Detta tack vare sommarens regn och oväder, enligt Bixias senaste elprisprognos.
  </p>
  
intro_image: /assets/img/mostphotos/45949338-energikalla-vattenkraft-fran-alvkarleby-1693547222.jpg
long_form:
  -
    type: text
    text: '<p>Elpriserna har nått den lägsta nivån sedan våren 2021. En förklaring till de låga priserna är den rikliga mängden regn som kom under sommaren, varav hälften kom från stormen Hans. Tack vare den stora mängden regnvatten har vattenkraften effektiviserats, vilket i sin tur påverkar prisläget, rapporterar elbolaget Bixia i sin senaste elprisprognos.</p><p><br></p><p>En viss ökning av elpriserna är att vänta i vinter, men tack vare att regnet påverkar den hydrologiska balansen, det vill säga vattenbalansen, kommer priserna vara lägre än förra året. Mellan oktober och december förra året låg elpriset i system på 1,50 kronor per kWh och under samma period i år förväntas priserna ligga på omkring 65 öre per kWh, med något lägre priser i norra och mellersta Sverige och något högre priser i södra Sverige.&nbsp;</p><p>– Sommarens enorma nederbörd har gett betydligt bättre förutsättningar för resten av året. Att vattenkraften har möjlighet att producera betydligt mer el än i fjol, när förbrukningen ökar i höst, lugnar marknaden. Prognosen visar på hela 60 procent lägre elpris än i fjol för det fjärde kvartalet, säger Johan Sigvardsson, elprisanalytiker på Bixia, i ett pressmeddelande.</p><p><br></p><p>Flera anledningar till de lägre elpriserna är mer förnybar produktion i Europa och bättre förmåga hos franska kärnkraftverk. En fortsatt lägre förbrukning av gas och el leder även det på sikt till lägre pris på el. De senaste två åren har elproduktionen i Norden inte präglats lika mycket av vattenkraftverk som tidigare, vilket nu ser ut att vända.&nbsp;</p><p>– Alla faktorer som skapade frågetecken och rädsla i fjol har dragit åt det positiva hållet. De tyska priserna är betydligt lägre på grund av höga gasnivåer och den hydrologiska balansen över Europa är betydligt bättre. Just nu ser elen i vinter ut att gå mot betydligt lägre priser än i fjol, där det största frågetecknet som alltid är hur kallt det blir i vinter och hur mycket resurser som då krävs. Tidvis kan det bli höga priser, men alls inte så ihållande som ifjol, säger Johan Sigvardsson.</p>'
template: articles/article
sponsored: false
hide_from_home: false
artikel_typ: nyhet
views: 201
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - toppnyhet
  - bixia
  - elprisprognos
  - elpriser
  - vattenkraft
id: 890c4d34-f826-432e-9fb5-fb1f600dd355
