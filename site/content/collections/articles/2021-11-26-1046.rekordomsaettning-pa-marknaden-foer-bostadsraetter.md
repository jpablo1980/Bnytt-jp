title: 'Rekordomsättning på marknaden för bostadsrätter'
ingress: |
  <p>Antalet bostadsrätter som sålts under årets tio första månader är högre än noteringen för samma period 2020, vilket då var rekord. Omsättningsvärdet för perioden är också högre än för motsvarande månader ifjol. Det visar siffror från Svensk Mäklarstatistik.
  </p>
  
intro_image: /assets/img/img-4391.jpg
long_form:
  -
    type: text
    text: '<p>Sedan början av 2021 fram till och med oktober i år har det sålts nära 114 000 bostadsrätter i landet. Resultatet är elva procent högre än för motsvarande period ifjol vilket då var en rekordnotering. <br><br>När det kommer till det sammanlagda omsättningsvärdet för perioden 2021, vilket avser summan av bostadsrätternas försäljningspriser, så uppgår det till 326 miljarder kronor. Det är en 21 procent högre notering än för samma månader ifjol. Det totala omsättningsvärdet för hela 2020 passerades den 26 oktober i år.<br>– Att omsättningsvärdet ökar så pass mycket är en effekt av både ökat antal sålda och ökade priser, säger Svensk Mäklarstatistiks affärsutvecklingschef Hans Flink i ett pressmeddelande.<br><br>Svensk Mäklarstatistik redovisar månatligen aktuell prisstatistik för bland annat bostadsrätter i Sverige. Det är Statistiska centralbyrån (SCB) som tar fram statistiken, på uppdrag av Svensk Mäklarstatistik AB som ägs av branschorganisationen Mäklarsamfundet. Över 95 procent av de bostadsaffärer som genomförs via fastighetsmäklare i landet ska ingå i underlaget.</p>'
template: articles/article
sponsored: false
hide_from_home: false
artikel_typ: nyhet
views: 312
puff_font_size: 24
article_font_size: 24
topnews_font_size: 42
clicks: 0
link: '1'
categories: bostadsmarknad
tags:
  - 'Svensk Mäklarstatistik'
  - SCB
  - Toppnyhet
id: 15c6b92c-3a7b-40af-9e39-2f0900ca2b4e
