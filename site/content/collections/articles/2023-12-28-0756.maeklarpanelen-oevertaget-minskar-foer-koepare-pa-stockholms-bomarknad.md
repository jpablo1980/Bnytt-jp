title: 'Mäklarpanelen: Övertaget minskar för köpare på Stockholms bomarknad'
ingress: |
  <p>Den senaste mäklarpanelen från Fastighetsbyrån visar att köparnas övertag på bostadsmarknaden minskar, en tendens som uppges vara tydligast i Stockholm.
  </p>
  
intro_image: /assets/img/skarmavbild-2023-12-27-kl.-18.35.00.png
long_form:
  -
    type: text
    text: '<p>Mäklarkedjan Fastighetsbyrån skickar löpande ut webbenkäten Mäklarpanelen till runt 1 100 av sina mäklare runt om i landet. Senaste undersökningen genomfördes under perioden 11–18 december i år och ska ha besvarats av totalt personer. Svaren bryts ned utifrån segment baserat på var de tillfrågade mäklarna är verksamma: Stor-Stockholm, Stor-Göteborg, Stor-Malmö, Större ort, Mellanstor ort och Liten ort.<br><br>Resultaten från Fastighetsbyråns senaste Mäklarpanel indikerar ett minskat övertag för köpare på bostadsmarknaden. En fråga som ställdes gällande detta var ”För vilka är bostadsmarknaden mest fördelaktig just nu?”. Det genomsnittliga svaret blev 2,6 på en skala mellan 0 (köparna) och 10 (säljarna), jämfört med 2,47 i oktober och 2,36 i december förra året.<br><br>För Storstockholm blev det genomsnittliga svaret på frågan 2,65 nu i december och i oktober var det 2,21, medan noteringen i december 2022 landade på 2,42. <br>– I december, när marknaden börjar stanna av, brukar efterfrågan sjunka. Men nu ser vi istället att övertaget för köparna minskar något. Troligen är det Riksbankens besked att inte höja räntan som ger en liten positiv känsla på marknaden. Vi kan se att tendensen är tydligast i Stockholm, som brukar vara först med trendbrott, säger Fastighetsbyråns vd Johan Engström i ett pressmeddelande från mäklarkedjan.<br><br>Där framgår också att majoriteten av de mäklare som besvarat enkäten förutspår stillastående bopriser under 2024. Ungefär en fjärdedel av dessa tror på prisuppgång och de flesta som gör det tror på stigande priser under kvartal tre nästa år. <br>– Som alltid är det svårt att förutspå prisutvecklingen och många faktorer påverkar. Men räntan är det absolut mest avgörande just nu. Vi tror att det senaste beskedet kan göra att fler säljare och köpare vågar agera och antal affärer kan öka det första halvåret 2024. Däremot får vi sannolikt vänta på stigande priset tills räntan börjar sänkas igen, tillägger Johan Engström.</p>'
template: articles/article
sponsored: false
hide_from_home: false
artikel_typ: nyhet
views: 580
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Fastighetsbyrån
id: b3aefb8e-4553-4d9d-a02c-12820e74b9bc
