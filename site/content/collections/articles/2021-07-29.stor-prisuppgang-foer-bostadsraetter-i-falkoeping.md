title: 'Stor prisuppgång för bostadsrätter i Falköping'
ingress: |
  <p>På bostadsrättsmarknaden i Västra Götaland är det i Falköpings kommun som priserna ökat mest de senaste månaderna. Det framgår av en artikel i Falköpings Tidning och utvecklingen bekräftas även av siffror från Svensk Mäklarstatistik.
  </p>
  
intro_image: /assets/img/41616127-falkoping.jpg
long_form:
  -
    type: text
    text: '<p>Under den senaste tremånadersperioden har bostadsrättspriserna i Falköpings kommun stigit med 26 procent, vilket för perioden är den största ökningen inom Västra Götalands län. Det står att läsa i lokala Falköpings Tidning och utvecklingen bekräftas av den senaste tremånaderssiffran från Svensk Mäklarstatistik avseende april-juni 2021. Samtidigt uppges priserna på villor ha gått upp med cirka 16 procent. <br><br>Näst störst uppgång i länet under perioden april-juni noterades för bostadsrätter i Marks kommun med plus 20,5 procent, enligt Svensk Mäklarstatistik. Därefter kommer Alingsås där resultatet blev plus 12,3 procent.<br><br>På årsbasis ligger prisutvecklingen på bostadsrätter i kommunen nu på runt plus 30 procent. <br>– Det har varit en jättefin marknad. Egentligen sedan pandemin startade. Man visste inte riktigt vad som skulle hända med marknaden då, men det är en stor efterfrågan, säger Lena Persson på Fastighetsbyrån till Falköpings Tidning.<br><br>I tidningens artikel får Lena Persson också frågan om det byggs tillräckligt med bostadsrätter och villor i kommunen för att möta behovet. På det svarar hon bland annat att det finns en efterfrågan på fler bostadsrätter och hyresrätter.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 210
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - 'Falköpings Tidning'
  - 'Falköpings kommun'
  - 'Svensk Mäklarstatistik'
id: 947bc53c-70a4-40a1-bcec-628f9a23893e
