title: 'Stadsmission köper bostadsrätter på Öster Mälarstrand'
ingress: |
  <p>I syfte att minska hemlösheten köper Västerås Stadsmission två bostadsrätter i ett nyproduktionsprojekt på Öster Mälarstrand i Västerås. Detta enligt SVT Nyheter Västmanland.
  </p>
  
intro_image: /assets/img/bilder_nyheter/nyprod-oster-malar.png
long_form:
  -
    type: text
    text: '<p>För att minska hemlösheten har Västerås Stadsmission nu valt att investera i två planerade bostadsrätter på Öster Mälarstrand i Västerås, med preliminär inflyttning under hösten 2021. Då är tanken att två personer, som i dagsläget är hemlösa, ska få flytta in i varsin bostad. Det framgår av SVT Nyheter Västmanlands rapportering. <br><br>Då bostadsprojektets byggherre hade ett stort fokus på hållbarhet inom flera områden, bland annat social hållbarhet, blev Västerås Stadsmission erbjudna att förvärva två bostadsrätter till ett reducerat pris.&nbsp; <br><br>Stadsmissionen valde att slå till och kommer att stå som ägare till bostadsrätterna, vilka kommer att hyras ut i andra hand. Enligt SVT Nyheter har hyran satts till runt 4 000 kronor.&nbsp; <br><br>– Personerna som kommer flytta in ska ha ett behov av en bostad och en stark vilja av att förändra sitt liv. De ska se det som en möjlighet och morot att jobba för det att komma till en bättre plats, säger Magnus Uhlin på Stadsmissionen till SVT Nyheter. <br><br>I planen ingår att en anställd ska finnas tillgänglig för de boende och hjälpa till så att allt fungerar i hemmet. Målet är att de som bor i bostadsrätterna “ska hitta en permanent bostad och sysselsättning”. <br><br>På Västerås Stadsmissions hemsida står bland annat att läsa att de bedriver verksamhet för människor i behov av stöd i utsatta livssituationer och för människor i behov av sysselsättning.</p>'
template: articles/article
sponsored: false
artikel_typ: nyhet
views: 1501
puff_font_size: 24
article_font_size: 24
topnews_font_size: 48
region:
  - be2b6036-73b1-4f95-9957-4ad5bcabc684
clicks: 0
link: '1'
categories: bostadsmarknad
tags:
  - 'Västerås Stadsmission'
  - 'SVT Nyheter Västmanland'
id: 43db7fae-8c4c-438a-b255-93cfea273b56
