title: 'Byggbolag tvingas hyra ut osålda bostadsrätter'
ingress: |
  <p>Ikano Bostad har inte lyckats få alla sina nyproducerade bostadsrätter sålda i området Hagastaden i Stockholm. Nu ska hälften av lägenheterna hyras ut med korttidskontrakt. Detta rapporterar Dagens Nyheter.
  </p>
  
intro_image: /assets/img/mostphotos/33294003-byggnade-uppfors-pa-norra-lankens-tunnlar-(1).jpg
long_form:
  -
    type: text
    text: '<p>I den nya stadsdelen Hagastaden mellan Vasastan och Solna har många bostäder under kort tid färdigställts, men försäljningen har gått trögt. Ikano Bostad har insett att deras utbud saknar efterfrågan och att marknaden just nu är mättad. De har bestämt sig för att hyra ut hälften av sina lägenheter.&nbsp;<br>&nbsp; – Vi tycker att det rullar på men det är ju en annan prisnivå och en annan takt än för några år sedan. Vi har tittat på flera olika alternativ och att hyra ut är det bästa för oss. Nu finns det ju människor som kan flytta in här, annars skulle det ju stå tomt, säger Linda Leppänen, bostadsutvecklingschef på Ikano Bostad, till Dagens Nyheter.&nbsp;</p><p><br></p><p>Ikano Bostad bygger två huskroppar i Hagastaden i Stockholm enligt Dagens Nyheter. I den ena byggnaden har 70 procent av de 134 lägenheterna sålts medan lägenheterna i den andra byggnaden nu hyrs ut med korttidskontrakt. Bostäderna förmedlas via Bostadsförmedlingen och en tvåa på 52 kvadratmeter kostar cirka 12 500 kronor i månaden. För att få hyra en lägenhet krävs en inkomst på tre gånger årshyran. Enligt Ikano har intresset varit stort och en fjärdedel av bostäderna är redan förmedlade. Korttidskontrakten skrivs först för ett år och kan gälla högst i fyra år.&nbsp;</p><p><br></p><p>Efter fyra år räknar Ikano med att omvandla hyreslägenheterna till bostadsrätter. De som då hyr bostäderna har förtur om de skulle vilja köpa. Hur mycket bostäderna då kommer att kosta styr marknaden. I den byggnad där Ikano sålt bostadsrätter kostade en tvåa på 48 kvadrat 4 150 000 kronor.&nbsp;</p>'
template: articles/article
sponsored: false
artikel_typ: nyhet
views: 7014
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - toppnyhet
  - hagastaden
  - 'dagens nyheter'
  - ikano
id: 74137897-6a7c-4a5b-a364-a57cfaf891b3
