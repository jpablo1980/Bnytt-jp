title: 'Svenskar allt mer optimistiska kring boprisutvecklingen – störst uppgång i Stockholm'
ingress: |
  <p>Allt fler svenskar tror på högre bopriser under det närmaste året, samtidigt som färre spår sjunkande priser. Det visar Länsförsäkringars senaste Boprisbarometer som nu stigit fyra månader i rad. Mest ökade barometern i Stockholm.
  </p>
  
intro_image: /assets/img/d1c4ca06d8cfcffc082f5d45d2105715.jpg
long_form:
  -
    type: text
    text: '<p>Länsförsäkringars Boprisbarometer visar skillnaden mellan andelen svenskar som tror på stigande bostadspriser det kommande året och andelen som tror på sjunkande. Under februari fortsatte barometern uppåt och det blir därmed fjärde månaden i rad som en uppgång noteras. <br><br>I den senaste mätningen uppgår andelen som förutspår stigande bopriser det närmaste året till 42 procent, jämfört med 40 procent månaden innan. Andelen som svarade att de tror på sjunkande priser var i februari elva procent och i januari landade noteringen på 15 procent. <br><br>Gruppen som tror på oförändrade bopriser det kommande året utgjorde 39 procent i februari, jämfört med 38 procent i januari. <br><br>Sammantaget hamnar Boprisbarometern på 31 procent i februari 2024, vilket av Länsförsäkringar beskrivs som “en mycket stark uppgång” sedan i januari då noteringen blev 25 procent. <br>– Vi verkar gå mot en islossning på bostadsmarknaden. Positivare konjunktursignaler och att många nu vill flytta bidrar sannolikt till de ljusa utsikterna, säger Länsförsäkringars privatekonom Stefan Westerberg i ett pressmeddelande från bolaget.<br><br>Det sammantagna resultatet uppges avse differensen (nettotalet) i procentenheter mellan andelen hushåll som tror på högre bostadspriser om ett år jämfört med andelen som tror på sjunkande. <br><br>Den senaste mätningen visar att unga är mer optimistiska än äldre personer när det kommer till boprisutvecklingen framöver. <br><br>Stockholm är det område där barometern ökade mest, från 17 i januari till 28 i februari. <br><br>Boprisbarometern ska vara baserad på statistik från analysföretaget Infostat. Den senaste undersökningen besvarades av en slumpmässigt utvald webbpanel med 1 500 personer och den genomfördes under perioden 12–20 februari 2024.</p>'
template: articles/article
sponsored: false
hide_from_home: false
artikel_typ: nyhet
views: 115
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - Länsförsäkringar
  - Infostat
  - Toppnyhet
id: 9cd29e17-27aa-4597-8eac-e74f65d3c754
