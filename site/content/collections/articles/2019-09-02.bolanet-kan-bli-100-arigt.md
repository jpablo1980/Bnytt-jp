title: 'Bolånet kan bli 100-årigt'
ingress: |
  <p>De extremt låga räntorna har fått Riksgälden, som sköter den svenska upplåningen, att fundera på att låna upp till 100 år. Det här kan göra så att bolånetagare kan binda sina lån på ännu längre tider i framtiden, rapporterar SVT.
  </p>
  
intro_image: /assets/img/mostphotos/20035130-rott-hus-pa-sedel.jpg
long_form:
  -
    type: text
    text: '<p>I början av sommaren lånade Österrike på 100 år. Då fick man den mycket låga räntan på 1,2 procent. Nu vill Riksgälden göra samma sak i Sverige. <br>– Vi planerar att titta på ett så kallat ultralångt lån, att man binder lånet på så lång tid som 100 år. Andra länder har fått exceptionellt låga räntor, säger chefen för Riksgälden, Hans Lindblad, till SVT.</p><p><br></p><p>Det var den 27 augusti Riksgälden meddelade att de ska se över om Sverige kan ge ut obligationer med löptider på upp till 100 år. Bakgrunden är det exceptionellt låga ränteläget. Skulle Sverige få låna på 100 år så kan det innebära att framtida bolån också kan bindas på längre tid. Räntan för bolåneföretagen är en spegling av vad det kostar staten att låna med ett tillägg för den ökade risken att låna vidare till privatpersoner.<br>– Finns det en statlig upplåning som sträcker sig längre så skulle man kunna tänka sig att det blir en positiv bieffekt med långa bolån, säger Hans Lindblad till SVT.</p><p><br></p><p>För att bolån med en så lång bindningstid ska bli verklighet måste det finnas ett intresse för detta på bolånemarknaden. Dock är experter som Svenska Dagbladet (SvD) talat med skeptiska till 100-åriga bolån.&nbsp;<br>– Det överstiger med råge den tid man äger sitt boende under livet, även om lånet skulle kunna flyttas i samband med att man säljer en bostad om köper en ny. Dessutom skulle man riskera att behöva betala en större ersättning till banken&nbsp; –&nbsp; beroende på rådande ränteläge&nbsp;&nbsp;– ju längre bolånet binds om det behöver lösas i förtid, säger SBAB:s chefsekonom Robert Boije till SvD.</p>'
template: articles/article
sponsored: false
artikel_typ: nyhet
views: 1603
puff_font_size: 24
article_font_size: 24
topnews_font_size: 48
clicks: 2
link: '1'
categories: bolan
tags:
  - bolån
  - svt
  - svd
  - österrike
  - riksgälden
  - ränteläge
  - bolåneföretag
  - bindingstid
  - toppnyhet
id: a3be49b6-9867-4bfe-a846-4b0f10acf028
