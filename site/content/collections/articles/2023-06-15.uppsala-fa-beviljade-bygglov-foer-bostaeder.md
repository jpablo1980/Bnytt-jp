title: 'Uppsala: Få beviljade bygglov för bostäder'
ingress: |
  <p>Antalet beviljade bygglov i Uppsala kommun ligger på de lägsta nivåerna på flera år, vilket leder till färre bostadsbyggen. Detta enligt Upsala Nya Tidning.
  </p>
  
intro_image: /assets/img/mostphotos/60727890-uppsala-domkyrka.jpg
long_form:
  -
    type: text
    text: '<p>I Uppsala kommun har det under perioden januari till april i år beviljats bygglov för 317 bostäder, vilket är en minskning med 72 procent jämfört med motsvarande period år 2021, rapporterar Upsala Nya Tidning (UNT).</p><p>– Och då är det inte säkert att det blir 317 färdigställda bostäder till slut, det kan bli färre. Det kan ju inte bli fler, säger Andreas Thoor, bygglovschef på Uppsala kommun, i en intervju med UNT.&nbsp;</p><p><br></p><p>När ett bygglov blivit beviljat är det sedan en hyresvärd eller bostadsrättsförening som tar beslut om det ska bli ett faktiskt bygge eller inte. Siffrorna för antal registrerade bostäder, vilket mellan januari och april låg på 855 stycken, kan vara vilseledande.&nbsp;</p><p>– Det är en eftersläpning på två till fem år för att se vad som faktiskt blir bostäder. Ett beviljat bygglov 2023 syns som en faktisk bostad i statistiken först 2025 eller 2026, säger Andreas Thoor till UNT och fortsätter:</p><p>– Allt talar för att siffran som anger antalet faktiskt uppförda bostäder de kommande åren ser betydligt sämre ut än årets, som ju baseras på bygglov som beviljats fram till och med 2021. Risken är att vi ser en negativ skillnad redan 2024.&nbsp;</p><p><br></p><p>Statistiska Centralbyråns siffror för januari till mars visar att antalet påbörjade byggen i Uppsala sjunkit med 78 procent jämfört med motsvarande period år 2022. Såväl småhus som flerbostadshus och lägenheter har minskat i antal byggprojekt sedan förra året. Störst glapp är det i statistiken för lägenheter där det under januari till mars år 2022 byggdes 1 048 stycken medan siffran i år ligger på 231 stycken.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 221
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: nyproduktion
tags:
  - uppsala
  - 'upsala nya tidning'
  - bygglov
id: fc02682d-f01b-419e-8b2d-b176ecdfa1e6
