title: 'Nya bostadsrätter som inte sålts hyrs ut'
ingress: |
  <p>En stor del av Botryggs nya lägenheter som varit till salu som bostadsrätter har förblivit osålda och fastighetsbolaget väljer nu därför att hyra ut lägenheter i andrahand istället. Detta enligt GP.
  </p>
  
intro_image: /assets/img/skarmavbild-2023-08-03-kl.-13.53.18.png
long_form:
  -
    type: text
    text: '<p>Intresset för köp av nyproducerade bostadsrätter är fortsatt lågt, rapporterar tidningen Göteborgs-Posten (GP). Och bland bostadsutvecklare är det vanligt att bolaget gör återköp av osålda lägenheter för att föreningen ska slippa ta kostnaden. <br><br>En aktör som står med många lägenheter osålda är fastighetsbolaget Botrygg. Förutom att köpa tillbaka objekten har de valt att hyra ut lägenheter. Inledningsvis är planen att uthyrningen ska pågå i ett år. <br>– Det kan förlängas beroende på omvärldsläget, räntorna och hur marknaden för bostadsrätter ser ut, säger Botrygg Göteborgs vd Joakim Arcari till GP.<br><br>För Botrygg i Göteborg rör det sig om tio av 25 osålda objekt som nu blivit möjliga att hyra istället. <br>– I det här fallet har vi korttidskontrakt med kunderna. Man får avsäga sig sitt besittnings- skydd och kan bli uppsagd efter ett år. Vi erbjuder också kunden att köpa lägenheten om man trivs, fortsätter Joakim Arcari. <br><br>I slutet av juli ska det ha funnits två lägenheter kvar att hyra på boförmedlingssajten Boplats, bestående av tvåor på 59 kvadratmeter med en hyra på 9 500 kronor per månad. För att bli aktuell som hyresgäst krävs en årsinkomst om åtminstone 513 000 kronor. Mellan tio och 16 sökande har det varit per lägenhet. <br>– Hyran anser vi vara marknadsmässig satt. Den är baserad på vad en hyresrätt i området utan investeringsstöd hade legat på med ett tillägg för att lägenheten är utrustad som en bostadsrättslägenhet, säger Joakim Arcari till GP.</p>'
template: articles/article
sponsored: false
hide_from_home: false
artikel_typ: nyhet
views: 587
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: bostadsmarknad
tags:
  - GP
  - Botrygg
id: bbdcdbeb-daaa-45ab-96c6-a602db5887b7
