title: 'Allt fler brf:er anlitar vaktbolag'
ingress: |
  <p>På flera platser runt om i landet anlitas vaktbolag av bostadsrättsföreningar för att skapa en tryggare miljö för de boende. Enligt ett vaktföretag har efterfrågan eskalerat den senaste tiden, rapporterar SVT Nyheter.
  </p>
  
intro_image: /assets/img/mostphotos/38572764-innergard-pa-sodermalm.jpg
long_form:
  -
    type: text
    text: '<p>Det är allt fler svenskar som lägger egna pengar på att öka sin trygghet, bland annat genom att installera hemlarm. Enligt föreningen Säkerhetsbranschen har antalet hemlarm ökat från cirka 400 000 år 2012 till över 630 000 år 2019.&nbsp;&nbsp;</p><p><br></p><p>Nu rapporterar SVT Nyheter att det även blivit vanligare att villaföreningar och bostadsrättsföreningar anlitar vaktbolag som ska patrullera i området. SVT har pratat med Joakim Söderström, vd på Säkerhetsbranschen, som menar att utvecklingen beror på att allt fler känner sig otrygga. Dock saknar han nationella siffror på hur många föreningar som anlitat vaktbolag, då för få företag rapporterat in siffror.&nbsp;</p><p><br></p><p>Enligt Harald Paulsson, vd på Larm Assistans Sverige, har intresset för patrullerande vakter ökat explosionsartat. För SVT berättar han att hans bolag tidigare åkte ut till cirka tio bostadsrättsföreningar och villaområden, medan det idag är över 50 stycken.&nbsp;</p><p><br></p><p>Det finns dock de som riktar kritik mot att fler föreningar anlitar privata vaktbolag. En kritiker är den politiskt oberoende organisationen Stiftelsen Tryggare Sverige. De menar att det oftast saknas en lokal polis.&nbsp;</p><p>– Jag har stor respekt för kommuner och andra aktörer som upphandlar och köper tjänster på det här sättet. Men vi måste ta en diskussion om det är en sådan utveckling vi vill ha, säger Magnus Lindgren, generalsekreterare på Stiftelsen Tryggare Sverige, till SVT.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 492
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - vaktbolag
  - 'svt nyheter'
  - larm
  - trygghet
  - toppnyhet
id: d2c4fa4f-14e6-4a34-a5f0-c91c560740f6
