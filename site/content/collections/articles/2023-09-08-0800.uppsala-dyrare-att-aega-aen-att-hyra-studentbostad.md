title: 'Uppsala: Dyrare att äga än att hyra studentbostad'
ingress: |
  <p>I studentstaden Uppsala kostar det drygt 1 700 kronor mer att äga en smålägenhet jämfört med studentorter i övriga Sverige. Samtidigt är det något billigare att hyra en mindre bostad i staden än på andra orter. Detta enligt Upsala Nya Tidning.
  </p>
  
intro_image: /assets/img/mostphotos/62862837-uppsala.jpg
long_form:
  -
    type: text
    text: '<p>Enligt en undersökning från Länsförsäkringar är det drygt 1 700 kronor dyrare i snitt att äga sin smålägenhet i Uppsala i jämförelse med resten av landets studentorter. Kostnaden för avgift, ränta och amortering för en lägenhet på 25 kvadratmeter i Uppsala kostar i snitt 6 440 kronor per år, vilket kan jämföras med ett 30-tal andra studentorter där snittsumman ligger på 4 714 kronor. Detta skriver Upsala Nya Tidning (UNT).</p><p>– Det är främst bolåneräntan som påverkar kostnaderna för boendet och som med råge adderar till de ökade kostnaderna, trots att vi faktiskt kan se lite lägre bostadspriser på ettor runt om i landet, säger Stefan Westerberg, privatekonom på Länsförsäkringar till UNT.</p><p><br></p><p>Det senaste året har bostadskostnaden för smålägenheter på studentorter ökat med drygt 1 000 kronor i snitt, medan det i Uppsala ökat med 1 614 kronor. Länsförsäkringars undersökning visar även att många studenter tvingas ta ekonomisk hjälp av närstående eller jobba extra på grund av de höga avgifterna.&nbsp;</p><p>– Med dagens ränteläge och de ytterligare höjningar som ligger i korten pekar mycket på att det kommer att bli kärvt för studenterna, säger Stefan Westerberg.</p><p><br></p><p>Det är däremot något billigare att hyra en mindre bostad i Uppsala än i övriga landet, där bland annat Lund, Malmö och Stockholm är dyrare. Snittet för hyran ligger på 3 605 kronor i Uppsala jämfört med 3 745 kronor för resterande studentorter.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 156
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: ovrigt
tags:
  - unt
  - 'upsala nya tidning'
  - studentbostäder
id: c2e57d47-eff6-4ccb-b66b-83fea8ff5593
