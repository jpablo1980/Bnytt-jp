title: 'Danske Bank: Uppåt för priser på bostadsrätter i Stockholm'
ingress: |
  <p>Bostadsrättspriserna i Stockholms kommun har stigit under årets majmånad, efter att ha varit i princip stillastående under april. Det visar den senaste boprisindikatorn från Danske Bank.
  </p>
  
intro_image: /assets/img/38238175-utsikt-mot-kungsholmen-fran-sankt-eriksbron.jpg
long_form:
  -
    type: text
    text: '<p>Den senaste boprisindikatorn från Danske Bank för Stockholms kommun indikerar att bostadsrättspriserna där stigit med 1,6 procent i maj, efter säsongsrensning (innan plus 1,3 procent). Detta efter nära oförändrade priser i april. <br><br>De bostadsrätter som stigit mest i maj uppges vara de allra största, men även lägenheter på upp till 30 kvadratmeter ska hålla “en god takt uppåt”.&nbsp; <br>– Priserna tog återigen fart under maj efter en paus i april. Även om priserna på de allra största lägenheterna föll tillbaka denna månad har det uppstått en tydlig diskrepans det senaste året på grund av Corona, där de större lägenheterna haft en betydligt starkare prisutveckling. Vi ser inga tydliga tecken på att den trenden är på väg att avta, säger Danske Bank Sveriges chefekonom Michael Grahn i ett pressmeddelande från banken. <br><br>Faktorer som beskrivs ha bidragit till utvecklingen är låga räntor och att hushållen nu ser ljusare på den egna och samhällets ekonomi, något som även fortsättningsvis bedöms vara gynnsamt för bostadspriserna. I höst tror banken dock att en återgång från hemarbete tillbaka till arbetsplatsen kan komma att leda till en dämpad prisuppgång. <br><br>Av pressmeddelandet framgår även att omsättningen på bostadsrätter under maj 2021 ska vara stor jämfört med de senaste årens resultat. <br><br>Danske Banks Boprisindikator uppges vara baserad på statistik över avslutade bostadsaffärer från bostadssajten Hemnet och innehåller även en prognos om utfallet av Valueguards Housing Index (HOX) för bostadsrätter i Stockholm.</p>'
template: articles/article
sponsored: false
hide_from_home: false
artikel_typ: nyhet
views: 183
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Danske Bank'
  - Valueguard
  - Hemnet
  - Toppnyhet
id: 5de6bcb5-b26f-4e55-97c1-e2bdbf7dce87
