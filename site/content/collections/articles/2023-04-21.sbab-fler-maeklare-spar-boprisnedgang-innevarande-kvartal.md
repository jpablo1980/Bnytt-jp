title: 'SBAB: Fler mäklare spår boprisnedgång innevarande kvartal'
ingress: |
  <p>Den senaste mäklarbarometern från SBAB visar att fler mäklare nu tror på prisnedgång för bostäder under årets andra kvartal jämfört med föregående mätning.
  </p>
  
intro_image: /assets/img/img-5774.jpg
long_form:
  -
    type: text
    text: '<p>Mäklarbarometern från banken SBAB är en enkätundersökning som kvartalsvis skickas ut till 220 fastighetsmäklare i Storstockholm, Storgöteborg och Stormalmö, där de får bedöma marknadsläget i området de är verksamma i.<br><br>Den senaste mäklarbarometern visar att 30 procent av de tillfrågade bostadsrättsmäklarna tror på en prisnedgång under innevarande kvartal, vilket är en ökning jämfört med i förra mätningen. Liknande resultat syns även för småhus.<br><br>Samtidigt svarade 60 procent av bostadsrättsmäklarna att de förutspår oförändrade priser under andra kvartalet, ungefär lika stor andel som vid lägesbedömningen av första kvartalet. <br>– Förra kvartalet spådde mäklarna en liten ljusning för bostadsmarknaden, nu är de mer pessimistiska. Färre tror på kraftiga prisförändringar. Majoriteten tror på oförändrade priser och en tredjedel på något sjunkande priser, säger SBAB:s privat- och boendeekonom Linda Jonsson i ett pressmeddelande från banken. <br><br>Gällande utbudet av lägenheter förväntar sig mäklarna att det kommer växa under kvartal två 2023, medan efterfrågan spås öka med mindre styrka än årets första kvartal. Fler mäklare tror nu på längre försäljningstider. <br><br>Barometern görs av Origo Group på uppdrag av SBAB och den senaste enkätundersökningen genomfördes under perioden 24 mars till femte april i år.</p>'
template: articles/article
sponsored: false
hide_from_home: false
artikel_typ: nyhet
views: 198
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - SBAB
  - 'Origo Group'
  - Toppnyhet
id: 59a7aa9e-dbab-465c-90eb-ff26408753f0
