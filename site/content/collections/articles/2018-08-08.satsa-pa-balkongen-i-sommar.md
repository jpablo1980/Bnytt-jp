title: 'Satsa på balkongen i sommar'
ingress: |
  <p>En plats att njuta av solen på eller en avställningsyta för diverse grejer du inte vill ha inomhus? En liten ansträngning kan ge en mysig uteplats ända tills vintern kommer. Vi ger dig tips på hur du kan maximera årets balkonghäng!
  </p>
  
intro_image: /assets/img/mostphotos/23062894-blommor-pa-balkongen.jpg
long_form:
  -
    type: text
    text: '<p>Text: Lina Abrahamsson<br><br>Sommaren har kommit till Sverige och efter en lång vinter längtar vi ut i friska luften. Det är lätt att sätta ut ett litet cafébord och ett par stolar på balkongen - men man kan göra så mycket mer med sitt uterum. Det kan bli ett ställe för odlingar eller en plats där sommarens fördrink kan intas tillsammans med vännerna.</p><p>Det är svårt att få plats med mycket eller stora möbler på balkongen. Anna Broström är VD och inredare på Fru Bohlin i Stockholm och hon tycker att man ska satsa på lätta och hopfällbara möbler till balkongen för att maximera ytan på bästa möjliga sätt.</p><p>– Man kan ha ett bord som går att hänga på balkongräcket, ett pelarbord istället för ett med fyra ben eller stolar som går att hänga på väggen, berättar Anna Broström och tillägger att det ofta finns smarta lösningar att tillgå, som exempelvis en bänk med förvaring under.</p><p>För att få balkongen mysig och inbjudande gäller det att skapa en inomhuskänsla med mycket mattor och textilier, gärna i färg då balkongen ofta riskerar att gå i grått, vitt eller svart. Ha gärna balkongskydd som skapar mindre insyn och lä mot vind. Det ger även en känsla av ett eget rum. Anna Broström tipsar om att skaffa infravärme för att förlänga kvällen. Glöm inte bort belysningen, som även den gör det trevligare att vistas ute kvällstid.</p><p>– Finns det inget eluttag kan man skaffa solcellslampor. Levande ljus i ljuslyktor funkar också, säger Anna Broström.</p><p>Många kopplar ihop sommar och utevistelse med grillning. Dock är det inte alltid tillåtet att grilla på sin balkong - det är upp till föreningen. Tillåts grilling är det oftast elgrillar som gäller på grund av brandrisk och störande rök för grannarna. En liten bordsgrill som går på el är lätt att ställa undan om man behöver frigöra yta.</p><p>Gröna växter ger en ombonad känsla och blommor bidrar med färg. Det är ett enkelt sätt att piffa upp balkongen. Köp ett bar blomlådor och plantera i dem. Att ha balkonglådor är också ett sätt att få bort krukorna från den värdefulla golvytan. Även om man vanligtvis inte har de grönaste fingrarna kan man försöka sig på att odla på balkongen. Har man söderläge trivs vissa växter bättre medan andra föredrar skuggan. Fråga personalen i affären om vilka växter som lämpar sig bäst för just din balkong.</p><p>– Kryddväxter är inte bara fina och dekorativa, de är även goda att äta. De drar också till sig fjärilar och humlor, berättar Anna Broström. Hon fortsätter:</p><p>– Tomater är tacksamt att odla, det finns till och med miniväxthus man kan ha dem och örterna i.</p><p>//Tips!// Har du innekatt får den vistas på balkongen, men enligt Jordbruksverket måste balkongen nätas in om den ligger mer än fem meter över marken. Detta på grund av att många katter varje år faller ner och skadar sig när de varit för nyfikna eller jagat fåglar.</p><p><b><br></b></p><p><b>Detta bör du undvika på balkongen:</b></p><ul><li>Mata fåglar - fodret kan dra till sig skadedjur och spillningen skräpar ned.</li><li>Skaka sängkläder eller mattor - dammet och partiklarna kan störa dina grannar.</li><li>Hänga balkonglådor på utsidan - den kan ramla ner och skada någon.</li><li>Borsta pälsdjur - håret kan sprida sig till grannarna.</li></ul>'
template: articles/article
sponsored: false
artikel_typ: reportage
views: 930
puff_font_size: 24
article_font_size: 24
topnews_font_size: 48
categories: ovrigt
clicks: 31
id: f1c7afef-ee1d-4f03-9ff3-76339fc7bdf4
