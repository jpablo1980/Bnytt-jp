title: 'Hemnet: Rekordstort lägenhetsutbud i Stockholm i december'
ingress: |
  <p>Utbudet av lägenheter i Stockholms kommun var rekordstort i december 2023, det största som Hemnet uppmätt för kommunen en decembermånad så långt tillbaka som bostadssajten har insamlad statistik.
  </p>
  
intro_image: /assets/img/hemnet-juli-2021.png
long_form:
  -
    type: text
    text: '<p>I slutet av 2023 fanns det ovanligt många annonser för lägenheter i Stockholms kommun på bostadssajten Hemnet, noteringen för december landade på 3 958 objekt. Det är det största lägenhetsutbudet som noterats för kommunen en decembermånad så länge som sajten fört sådan statistik, det vill säga sedan år 2014.<br><br>För Bostadsrättsnytt berättar Hemnets marknadsanalytiker Erik Holmberg om hur de tänker kring det höga utbudet i december.<br>– Vi har under hela 2023 haft ett högt utbud av bostäder och under vissa månader även rekordhögt. Detta beror främst på långa försäljningstider som i sin tur beror på en försiktighet och avvaktan på bland marknadens aktörer. <br><br>Han tillägger att det finns indikationer på att utbudet kan komma att minska framöver.<br>– Nu under de senaste veckorna har vi fått en hel del tecken på att detta kan börja att lätta. Dels tyder det mesta på att räntan nu toppat. Sen ser vi i våra undersökningar att fler tror på stigande bopriser framöver. Sammantaget kommer det sannolikt innebära att fler nu kommer bli mer motiverade att agera och i så fall kommer utbudet också börja säljas av och med tiden sjunka.<br><br>Föregående toppnotering avsåg december 2017 då 3 633 lägenheter var utannonserade på bostadssajten och innan dess var det noteringen för december 2022 som var den högsta då 2 924 objekt fanns på sajten. Hemnets lägsta decemberresultatet hittills för Stockholms kommun noterades år 2016 med 1 923 lägenhetsannonser.&nbsp;&nbsp;</p>'
template: articles/article
sponsored: false
hide_from_home: false
artikel_typ: nyhet
views: 115
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Hemnet
  - Toppnyhet
id: 812c361b-fb2f-4fd4-aed1-7229eeccf778
