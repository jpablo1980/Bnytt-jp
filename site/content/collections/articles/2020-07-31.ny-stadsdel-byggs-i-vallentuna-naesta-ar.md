title: 'Ny stadsdel byggs i Vallentuna nästa år'
ingress: |
  <p>Om allt går enligt planerna för Vallentunas nya stadsdel Kristineberg ska bygget starta i vår. I områdets första etapp ska 800 bostäder byggas, skriver Vallentuna kommun.
  </p>
  
intro_image: /assets/img/mostphotos/kristineberg--obos-kvarter-15.jpg
long_form:
  -
    type: text
    text: '<p>I södra Vallentuna i anslutning till Påtåker och Okvista industriområde ska den nya stadsdelen Kristineberg växa fram. I stadsdelen planeras det för bland annat bostäder, förskola och äldreboende. Enligt Vallentuna kommun ska området utvecklas med en hållbar och naturnära profil.</p><p><br></p><p>I Kristinebergs första etapp ska 800 bostäder byggas, fördelat på flerbostadshus och småhus. Det rör sig om 500-550 lägenheter och 250-300 småhus. Flerbostadshusen kommer ha 4-6 våningar och upplåtelseformen för lägenheterna kommer vara en blandning mellan hyres- och bostadsrätter. Småhusen ska vara radhus, parhus, kedjehus och fristående villor. Några av aktörerna som kommer bygga i området är OBOS som bygger småhus och NRE Sweden som bygger 74 bostadsrättslägenheter.</p><p><br></p><p>Vägen till att utveckla stadsdelen Kristineberg har varit lång, enligt lokaltidningen Vallentuna Nya. I drygt tio år har Vallentunas politiker planerat för området men arbetet med miljöprogrammet har tagit tid. Tidigare ställde sig Socialdemokraterna och Miljöpartiet emot projektet, men tack vare miljöprogrammet ändrade de sig. Kommunstyrelsen har antagit detaljplanen för Kristinebergs första etapp och i höst tas den upp i kommunfullmäktige. Om ingen överklagar kan bygget påbörjas under våren 2021 och de första boende kan flytta in 2023.</p><p><br></p><p>Enligt Vallentuna Nya är de flesta grannar positiva till bebyggelsen men de som har haft klagomål är upprörda över att man bygger bort skogen.<br>– Det är klart att bygger man i en skog så försvinner en del av den. Men vi bevarar den allra finaste skogen och öppnar upp skogen som är kvar, så ur ett socialt hållbarhetsperspektiv ökar de parametrarna. Vi bygger varligt och behåller stora delar av hällmarkerna. Dessutom öppnar vi upp Kristineberg för oss andra Vallentunabor och det tycker jag är roligt inte bara som tjänsteman utan även som kommuninvånare, säger Lovisa Hallin, projektchef för Kristineberg, till Vallentuna Nya.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 677
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - vallentuna
  - obos
  - 'nre sweden'
id: 7b92fc9c-247b-4193-b821-f484f74b29c3
