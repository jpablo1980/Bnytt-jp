title: 'Valueguard: Tydlig prisnedgång för bostadsrätter i Stockholm'
ingress: |
  <p>Enligt Valuegards prisindex HOXSWE sjönk bostadsrättspriserna i landet under mars. Den största nedgången noterades för bostadsrätter i Stockholm, där priserna även sjönk i början av april.
  </p>
  
intro_image: /assets/img/29680443-stockholm_.jpg
long_form:
  -
    type: text
    text: '<p>Enligt statistikproducenten&nbsp;Valueguards&nbsp;senaste uppdatering av prisindexet HOXSWE sjönk priserna för privatägda bostäder i landet under mars. En särskilt tydlig nedgång noterades för bostadsrätter i Stockholm, där bostadsrättsindex sjönk med 1,7 procent.&nbsp; <br><br>I Göteborg sjönk bostadsrättsindex med 0,8 procent, samtidigt som en nedgång om 1,5 procent noterades i Malmö.<br><br>Valueguard&nbsp;har även tittat närmare på prisutvecklingen för bostadsrätter i Stockholm och Göteborg på halvmånadsbasis. Den första halvan av mars låg priserna i Stockholm på ungefär samma nivå som under februari, medan en nedgång om fyra procent noterades för andra halvan av mars. Första halvan av april sjönk priserna med ytterligare två procent.&nbsp; <br><br>Även i Göteborg låg bostadsrättspriserna på ungefär samma nivå i februari som under första halvan av mars. Under mars månads andra hälft sjönk priserna med nära två procent, och resultatet minus två procent noterades för första halvan av april.&nbsp; <br><br>På riksnivå blev prisnedgången för bostadsrätter minus 1,3 procent efter säsongsjustering.&nbsp; <br><br>Med anledning av ett ökat informationsbehov bland aktörer på bostadsmarknaden, till följd av&nbsp;coronautbrottet, har&nbsp;Valueguard&nbsp;även tagit fram ett dagsindex. Det visar bland annat att prisnedgången för bostäder i Stockholm startade den elfte mars i år, samma datum som virusutbrottet klassades som en pandemi av WHO.&nbsp; <br><br>I mars såldes ungefär lika många bostäder som under samma period ifjol. <br><br>Indexet HOX baseras på en teknologi som tar hänsyn till bostadstyp och mäter den underliggande prisutvecklingen på bostadsmarknaden. Nasdaq OMX&nbsp;Valueguard-KTH&nbsp;Housing&nbsp;Index (HOX) har utvecklats i samarbete med KTH. Indexet distribueras av Nasdaq OMX och bygger på data från Svensk Mäklarstatistik AB och Lantmäteriet.&nbsp;</p>'
template: articles/article
sponsored: false
artikel_typ: nyhet
views: 1429
puff_font_size: 24
article_font_size: 24
topnews_font_size: 42
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Nasdaq OMX'
  - Valueguard
  - HOXSWE
  - 'KTH. Svensk Mäklarstatistik'
  - Lantmäteriet
  - WHO
  - Toppnyhet
id: ce523e0b-f05d-405d-8cba-cf1239f97900
