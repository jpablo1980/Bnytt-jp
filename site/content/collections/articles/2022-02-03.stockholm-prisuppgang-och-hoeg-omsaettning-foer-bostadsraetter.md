title: 'Stockholm: Prisuppgång och hög omsättning på bostadsrätter'
ingress: |
  <p>Bostadsrättspriserna i Stockholms kommun gick upp under januari, samtidigt som omsättningen på lägenheter var hög. Det visar ny statistik från Danske Bank.
  </p>
  
intro_image: /assets/img/img-4503-1643891737.jpg
long_form:
  -
    type: text
    text: '<p>För bostadsrättsmarknaden i Stockholm innebar årets första månad både hög omsättning och prisuppgång. Priserna på bostadsrätter i kommunen ökade med i snitt 0,8 procent under januari, eller 0,4 procent efter säsongsrensning. Det visar Danske Banks senaste boprisindikator. <br><br>Även om en genomsnittlig prisuppgång har noterats för månaden så stod utvecklingen för lägenheter inom vissa storleksklasser stilla: Bostadsrätter med boytor på 30-40 kvadratmeter samt större lägenheter på över 100 kvadratmeter. <br><br>Vidare låg omsättningen av bostadsrätter i Stockholms kommun på samma nivå som fjolårets rekordnotering för januari, då den låg på runt 30 procent fler bostadsrätter jämfört med en genomsnittlig januarimånad åren 2016-2019. Enligt Danske Bank så syns än så länge inga tecken på att omsättningen kommer mattas av.<br><br>Undersökningen Boprisindikatorn från Danske Bank baseras på statistik från bostadssajten Hemnet. Indikatorn ger även en prognos om utfallet av Valueguards Housing Index (HOX) för bostadsrätter i Stockholm.</p>'
template: articles/article
sponsored: false
hide_from_home: false
artikel_typ: nyhet
views: 195
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Danske Bank'
  - Valueguard
  - Hemnet
id: dffc2981-e16f-4198-bdf5-057f0b050140
