title: 'Riksbyggen lanserar robotvisningar'
ingress: |
  <p>Riksbyggen har haft premiär för sin nya satsning robotvisningar i två av sina Brf-projekt. Kunderna kan via en hemsida styra en robot som åker runt i lägenheten och visar upp hemmet. Detta framgår av ett pressmeddelande.
  </p>
  
intro_image: /assets/img/mostphotos/brf-framsidan--haninge-1586778728.jpg
long_form:
  -
    type: text
    text: '<p>I coronatider gäller det för mäklarföretagen att vara kreativa, då många väljer bort visningar på grund av att de tillhör en riskgrupp eller själva är smittade. Riksbyggen skriver i ett pressmeddelande att de lanserat visningar som sker genom robotar. Tidigare har Riksbyggen direktsänt visningar från lägenheter där mäklare visat tittarna runt. <br>– Det finns alltid ett underliggande behov att flytta då människor ständigt befinner sig i olika skeden i livet. Trots att det är en speciell tid märker vi att människor vill titta på lägenheter. Även om man inte kan gå på visning själv så har vi nu skaffat ett tekniskt hjälpmedel i form av två styrbara robotar. Digitaliseringen för oss närmare varandra och omvärlden på många sätt och nu kan vi tillgodose det här behovet hos våra kunder, säger Mathias Sandberg, regional marknads- och försäljningschef på Riksbyggen, i pressmeddelandet. </p><p><br></p><p>De projekt som blir först ut med att erbjuda robotvisningar blir Brf Åsikten Södra i Uppsala och Brf Framsidan i Haninge. För att gå på en robotvisning ska kunden gå in på en webbsida och koppla upp sig. Därifrån kan roboten styras och köras runt i lägenheten. </p>'
  -
    type: image
    photo: /assets/img/mostphotos/setkamera.jpg
    size: Normal
  -
    type: text
    text: '<p>Såhär ser roboten ut som används vid visningarna. Pressbild från Riksbyggen</p>'
template: articles/article
sponsored: false
artikel_typ: nyhet
views: 278
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - riksbyggen
  - robot
id: c6c823f2-ab34-4b4f-bd6f-434f70667809
