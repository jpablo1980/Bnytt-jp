title: 'Bostadsrätt på 36 kvadrat såld för 6,9 miljoner'
ingress: |
  <p>En 36 kvadratmeter stor bostadsrätt högst upp i ett hus på Västmannagatan i Stockholm har sålts för 6,9 miljoner kronor, rapporterar Expressen. Objektet, med tillhörande terrass, förmedlades av mäklarbyrån Fantastik Frank.
  </p>
  
intro_image: /assets/img/screenshot-2021-10-11-11.50.36.png
long_form:
  -
    type: text
    text: '<p>Förra veckan avslutades en bostadsaffär avseende en tvårumslägenhet i centrala Stockholm med en boarea på 36 kvadratmeter. Slutpriset landade på 6,9 miljoner kronor och månadsavgiften till föreningen är 163 kronor. Detta enligt tidningen Expressens rapportering på sidan Dina Pengar.<br><br>Det handlar om en bostadsrätt högst upp i ett flerbostadshus på Västmannagatan vid Odenplan. Till bostaden hör en 15 kvadratmeter stor terrass. Objektet förmedlades av fastighetsmäklaren Nermin Kuljanin från mäklarbyrån Fantastik Frank och kvadratmeterpriset blev ovanligt högt denna gång. <br>– Jag har sålt många lägenheter för ganska höga priser, 160-161 000 kronor per kvadratmeter. Men 191 000 har aldrig hänt tidigare. Det är definitivt ett slags rekord för oss. Även generellt på marknaden tror jag att det här är någon typ av rekord, säger Nermin Kuljanin till Expressen.<br><br>Bostadsrätten ska ha legat ute till försäljning i tio dagar innan den gick för 6,9 miljoner kronor. Sammanlagt ska omkring 60 spekulanter ha varit på visning för objektet. <br>– Det var väldigt mycket folk och väldigt högt intresse. Det var många som var med upp till de nivåerna som priset landade på, fortsätter Nermin Kuljanin. <br><br>På Fantastik Franks hemsida beskrivs lägenheten som en arkitektritad vindsvåning i internationell toppklass, i sydvästläge på våning sju av sju. Där framgår också att det ska finnas garage i föreningens hus.</p>'
template: articles/article
sponsored: false
hide_from_home: false
artikel_typ: nyhet
views: 1905
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Expressen
  - 'Fantastik Frank'
  - Toppnyhet
id: c8789874-e4cf-450a-a96f-43c38544a8a5
