title: 'Svårare för framtidens pensionärer att få bolån'
ingress: |
  <p>En ny rapport från Skandia visar att framtidens pensionärer riskerar att nekas bolån i nio av tjugo större städer i Sverige. Värst spås situationen bli för de som vill bo i Stockholm eller Göteborg.
  </p>
  
intro_image: /assets/img/7625413-elderly-couple-watching-television.jpg
long_form:
  -
    type: text
    text: '<p>Försäkringsbolaget Skandia släppte nyligen en rapport som bland annat innehåller en kartläggning av framtida pensionärers möjlighet till bolån. Rapporten går under namnet ”Pensionär utan bostad” och i den presenteras en kartläggning av var i Sverige medelinkomsttagare som nu befinner sig mitt i livet förväntas kunna köpa bostad som pensionärer år 2047. <br><br>Rapporten visar att framtidens pensionärer riskerar att nekas köp av bostad i nio av tjugo större städer i landet. Detta på grund av att de inte kommer att beviljas bolån även om de arbetat hela livet som vuxna och gått med vinst på en tidigare bostadsförsäljning.&nbsp; &nbsp;<br><br>Störst uppges risken vara för de som planerat att spendera pensionärslivet i de två storstäderna Stockholm och Göteborg.&nbsp; &nbsp; <br>– Det här är ett hittills dolt och växande problem på den svenska bostadsmarknaden. Det är bekymmersamt att så många seniorer inte kommer kunna flytta genom att köpa en bostad i framtiden. Trots att man arbetat hela livet och till och med gjort vinst på sin bostad riskerar man bli tvungen till att bo kvar. Regelverken behöver bli mer flexibla och ge utrymme för hänsyn till varje enskild individs livssituation, säger Skandiabankens vd Johanna&nbsp;Cerwall&nbsp;i en kommentar på bolagets hemsida.&nbsp; <br><br>Huvudorsaken till utvecklingen ska vara att pensionerna bedöms bli lägre i framtiden, vilket i så fall spås leda till att det potentiella låneutrymme som pensionen kan ge hos bankerna sänks rejält.&nbsp; &nbsp;<br>– På sikt ser vi en stor och växande grupp av medelinkomsttagare med akademisk utbildning och som arbetat genom hela livet men som ändå inte kommer få en pension som motsvarar deras förväntningar. Varannan svensk tycker att pensionen bör motsvara 80 procent av slutlönen. I själva verket kommer de flesta istället få en pension på mellan 60–70 procent. Exakt hur det här kommer påverka bostadsmarknaden är svårt att säga, men det kommer helt klart att kunna leda till att fler pensionärer i framtiden nekas bostadsköp, säger Mattias Munter, pensionsekonom på Skandia, i en annan kommentar på hemsidan.&nbsp; &nbsp;<br><br><b>De nio större städerna i landet där framtidens pensionärer inte bedöms få bolån:&nbsp;</b></p><p>Uppsala&nbsp;</p><p>Stockholm&nbsp;</p><p>Jönköping&nbsp;</p><p>Göteborg&nbsp;</p><p>Halmstad&nbsp;</p><p>Linköping&nbsp;</p><p>Visby&nbsp;</p><p>Malmö&nbsp;</p><p>Lund&nbsp;</p><p><i><br>Källa: Skandias rapport ”Pensionär utan bostad”</i></p>'
template: articles/article
sponsored: false
hide_from_home: false
artikel_typ: nyhet
views: 819
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Skandia
id: 2581e61b-bcb7-427e-9723-acb08bbc7d2e
