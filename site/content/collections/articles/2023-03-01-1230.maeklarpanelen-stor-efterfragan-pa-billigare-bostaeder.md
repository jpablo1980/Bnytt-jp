title: 'Mäklarpanelen: Stor efterfrågan på billigare bostäder'
ingress: |
  <p>Enligt Fastighetsbyråns senast genomförda Mäklarpanelen är det högst efterfrågan på bostäder i det lägre prissegmentet medan det är låg efterfrågan på renoveringsobjekt och bostäder i föreningar med dålig ekonomi.
  </p>
  
intro_image: /assets/img/skarmavbild-2023-03-02-kl.-15.10.03.png
long_form:
  -
    type: text
    text: '<p>På en bostadsmarknad som just nu är trög finns chans att uppgradera sitt boende. Detta menar i alla fall mäklare som svarat på frågor om läget på bostadsmarknaden i Fastighetsbyråns undersökning Mäklarpanelen. I den senast genomförda undersökningen deltog 519 av mäklarfirmans mäklare.<br><br>På frågan “vilken typ av bostäder är störst efterfrågan på just nu?” svarade 60 procent av mäklarna bostäder i det lägre prissegmentet. Lägre prissegment är enligt Fastighetsbyrån bostäder, i olika storlekar, i en lägre prisklass på grund av till exempel lite sämre läge och skick på bostaden.</p><p>– Man brukar säga att det är bättre att flytta till en dyrare bostad när det är trög marknad och priserna går ner, eftersom priset relativt sett sjunker mer på den dyrare bostaden. Nu kan vi också se att bostäder i lägre prissegment är mer lättsålda. Det finns alltså en dubbel effekt som gör att de som vill, och har möjlighet att, uppgradera sitt boende har ett bra läge nu, säger Johan Engström, vd på Fastighetsbyrån, i ett pressmeddelande. <br><br>På frågan vilken typ av bostäder som det är lägst efterfrågan på var det gällande bostadsrätter renoveringsobjekt och lägenheter i föreningar med hög belåning och dålig ekonomi.<br>– Just nu är marknaden för att renovera och bygga nytt väldigt sval vilket drar ner efterfrågan på renoveringsobjekt och tomter. Vissa typer av bostäder påverkas också mer av inflationen och räntehöjningar än andra. Framförallt får föreningar med hög belåning och rörliga räntor det svårare, vilket påverkar efterfrågan på lägenheterna. Många köpare drar sig också för att köpa större bostäder med direktverkande el just nu, säger Johan Engström.<br><br>Den aktuella Mäklarpanelen genomfördes 23-26 januari och genomförs alltid som en enkät som skickas ut till alla Fastighetsbyråns mäklare.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 506
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - toppnyhet
  - mäklarpanelen
  - fastighetsbyrån
id: 0673ed6f-b3d7-4917-8ba1-af47a2915f1e
