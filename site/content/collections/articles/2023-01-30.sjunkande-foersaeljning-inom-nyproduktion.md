title: 'Sjunkande försäljning inom nyproduktion'
ingress: |
  <p>Fjolårets sista kvartal såldes betydligt färre nyproducerade lägenheter än under samma period 2021. Det visar statistik från Hemnet som TV4 tagit del av.
  </p>
  
intro_image: /assets/img/45940167-stallningarna-byggs-1675082673.jpg
long_form:
  -
    type: text
    text: '<p>Under det fjärde kvartalet 2022 minskade försäljningen av nyproducerade lägenheter i Sverige med 43 procent, jämfört med samma månader 2021. När det kommer till nyproducerade villor och radhus blev resultatet 60 procent lägre. Det rapporterar TV4 med hänvisning till ny statistik från bostadssajten Hemnet. <br>– Det minskade antalet försäljningar beror på en marknad som har förändrats tydligt här då, med en minskad betalningsförmåga på efterfrågesidan till följd av högre ränta och högre elkostnader, säger Hemnets marknadsanalytiker Erik Holmberg till TV4. <br><br>De som tecknar upp sig för nyproduktion ingår ofta avtal om tillträde längre fram i tiden, till skillnad från köp av befintliga objekt på marknaden där tillträdet vanligen sker snabbare. Och många vill gärna sälja sin nuvarande bostad innan de köper en ny, bland annat då det kan påverka chansen att få <a href="https://bostadsrattsnytt.se/nyheter/bolan/2023-01-16-allt-faerre-far-ansoekan-om-bolan-beviljad">bolån</a>. Det uppges också vara något som mäklare brukar rekommendera. <br><br>Men detta blir svårare att lösa när objektet är en nyproducerade lägenhet, eftersom man i regel behöver kunna bo kvar i sin gamla bostad fram tills det är dags att tillträda den nya. <br>– Då får du ofta stå med risken för prisnedgång på båda de här bostäderna under den här perioden, och det skapar en extra tuff situation i det här läget, tillägger Erik Holmberg.</p>'
template: articles/article
sponsored: false
hide_from_home: false
artikel_typ: nyhet
views: 389
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - TV4
  - Hemnet
  - Toppnyhet
id: 9c7c4aa4-fe9f-4a32-ad80-5d9c21baff32
