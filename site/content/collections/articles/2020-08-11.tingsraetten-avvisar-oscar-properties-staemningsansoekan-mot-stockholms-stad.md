title: 'Oscar Properties stämningsansökan mot Stockholms stad avvisas'
ingress: |
  <p>I juli bestämde sig Oscar Properties för att stämma Stockholms stad på 169 miljoner kronor. Detta på grund av att kommunen inte sanerat marken i Norra Djurgårdsstaden där bolaget tänkt bygga bostäder. Nu skriver Fastighetsvärlden att tingsrätten avvisar stämningsansökan.
  </p>
  
intro_image: /assets/img/mostphotos/7c34b0e239a6b8da8bcdc7a33cf914d7.jpg
long_form:
  -
    type: text
    text: '<p>Den sjunde juli i år valde fastighetsbolaget Oscar Properties att stämma Stockholms stad på 169,4 miljoner kronor då de anser att kommunen borde ha sanerat marken som de köpt i Norra Djurgårdstaden, något som <a href="https://bostadsrattsnytt.se/nyheter/ovrigt/2020-07-15-oscar-properties-staemmer-stockholms-stad" target="_blank">Bostadsrättsnytt </a>tidigare skrivit om. På platsen skulle lyxiga bostäder uppföras av bolaget i projektet Gasklockan. Stockholms stad menade i sin tur att Oscar Properties varit sena med betalningen för tomträtten, med en prislapp på 600 miljoner kronor, och därför förlorat den.&nbsp;</p><p><br></p><p>I morse, den elfte augusti, stod det klart att Stockholms tingsrätt avvisar stämningsansökan, som bestod av 16 sidor med tillhörande 18 bilagor. Det är två dotterbolag, Oscar Properties Gasklockor 2 AB och Oscar Properties Gasklockor AB, som står som avsändare på stämningsansökan. Tingsrätten ansåg att stämningsansökan varit ofullständig och saknade preciserade yrkanden. Enligt Fastighetsvärlden kommer Oscar Properties inte att överklaga beslutet till hovrätten. Istället ska bolaget, ihop med det juridiska ombudet AG Advokat, stämma kommunen på nytt.<br>– Vi kommer istället att skicka i en ny stämningsansökan, och då bara med ett bolag som avsändare. Genom att göra så kommer vi att spara ett halvår eller ett år, istället för att vänta på beslut från hovrätten, för att därefter fortsätta i tingsrätten säger P-G Jönsson, advokat och delägare vid AG Advokat, till Fastighetsvärlden.&nbsp;</p><p><br></p><p>Den nya stämningsansökan ska enligt Fastighetsvärlden skickas in den 29 augusti. Tidningen skriver också att det ännu pågår samtal mellan Oscar Properties och Stockholms stad. Förhoppningen är att på så sätt hitta en lösning. Oscar Properties menar att stämningsansökan var ett sätt att visa kommunen att de menade allvar.</p>'
template: articles/article
sponsored: false
hide_from_home: false
artikel_typ: nyhet
views: 684
puff_font_size: 24
article_font_size: 24
topnews_font_size: 40
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'oscar properties'
  - gasklockan
  - 'norra djurgårdsstaden'
  - fastighetsvärlden
  - Toppnyhet
id: 671858eb-6bb0-4c69-a512-b5ac01efc5c6
