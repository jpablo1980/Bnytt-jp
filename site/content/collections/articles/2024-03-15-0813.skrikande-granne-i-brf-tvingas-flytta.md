title: 'Skrikande granne i brf tvingas flytta'
ingress: |
  <p>En man med bostadsrätt i Norrköping som stört grannar med höga skrik i flera års tid, åläggs nu att avflytta från sin lägenhet. Det rapporterar tidningen Folkbladet med hänvisning till en ny tingsrättsdom.
  </p>
  
intro_image: /assets/img/norrkopings-tingsratt-(1).jpg
long_form:
  -
    type: text
    text: '<p>Tidningen Folkbladet Östergötland skrev nyligen om ett fall rörande en man med bostadsrätt i Norrköping som efter att ha stört sina grannar i flera år, nu ålagts av tingsrätten att lämna sin lägenhet.<br><br>Mannen ska ha bott i bostadsrätten sedan 2016 och gjorde till en början inget större väsen av sig, utan stämningen mellan grannarna upplevdes som god. Det förändrades dock år 2021 då bostadsrättsföreningen fick in flera rapporter om upplevda störningar, vilka uppgavs komma från mannens lägenhet.<br><br>Trots att mannen uppmanades att vidta rättelse vid tre tillfällen upphörde inte störningarna. I mars förra året förlorade han nyttjanderätten till bostadsrättslägenheten, men gick inte med på att flytta ut. Föreningen vände sig därav till Norrköpings tingsrätt som nu ålagt mannen att avflytta från lägenheten. Gör han inte det väntar avhysning som han själv får bekosta. <br><br>Enligt vittnesmål från grannar i huset förekom det störningar under alla tider på dygnet i form av höga skrik, ylningar, hulkningar och bankningar. Grannar ska också ha fört loggbok över de upplevda störningarna. Utöver det skriver Folkbladet att polis tillkallades till föreningens hus sju gånger under perioden 2021–2023. <br><br>I tingsrätten framförde en av grannarna att mannen brukade föra oväsen när han var inne i en så kallad dålig fas och att det hörts “mycket väl i trapphuset”. Vidare beskrevs mannen ha haft högljudda dialoger med sig själv och skrikit i falsett.</p>'
template: articles/article
sponsored: false
hide_from_home: false
artikel_typ: nyhet
views: 1270
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'Folkbladet Östergötland'
  - 'Norrköpings tingsrätt'
id: ccedfc25-54dc-49fd-8876-eaa7f165a01b
