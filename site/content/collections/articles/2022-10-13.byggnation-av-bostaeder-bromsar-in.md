title: 'Byggnation av bostäder bromsar in'
ingress: |
  <p>Enligt en analys från byggbolaget Veidekke har nyproduktionen av bostäder bromsat in det senaste året. Detta beror bland annat på det ekonomiska läget och högre materialpriser, skriver Dagens Nyheter som tagit del av analysen.
  </p>
  
intro_image: /assets/img/57982733-construction-cranes-construction-site-housing.jpg
long_form:
  -
    type: text
    text: '<p>Byggbolaget Veidekke har gjort en marknadsanalys av bostadsbyggandet och där går det att se att nyproduktionen ser ut att bromsa in med 25–30 procent 2022. Det kan även vara större inbromsning än så.&nbsp;</p><p>– Tittar man på det psykologiska klimatet och vad man faktiskt ser i marknaden så handlar det om en tvärnit, och en tvärnit i det här fallet betyder faktiskt tvärnit, säger Lennart Weiss, analytiker och kommersiell direktör på Veidekke, till Dagens Nyheter (DN) som rapporterar om analysen.&nbsp;</p><p>År 2021 påbörjades 71 500 bostäder enligt siffror från Boverket. I år beräknas antalet påbörjade bostäder till 61 000, vilket år 2024 kan sjunka till 50 000. Det är värt att komma ihåg att Boverkets användning av begreppet “påbörjad bostad” kommer från Statistiska centralbyrån och grundas till stor del på byggherrarnas startbesked. Ett sådant startbesked, som utfärdas av kommunen, är inte samma sak som att ett bygge faktiskt drar igång. Lennart Weiss berättar för DN att detta kan innebära att inbromsningen av bostadsbyggandet kan vara betydligt större.&nbsp;</p><p>Att många bostadsutvecklare avvaktar med att faktiskt börja bygga beror till stor del på det osäkra ekonomiska läget, höga elpriser samt ökade materialkostnader.</p>'
template: articles/article
sponsored: false
hide_from_home: false
artikel_typ: nyhet
views: 277
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - DN
  - Veidekke
id: edb696e8-6507-499e-98c9-9f379ba900d7
