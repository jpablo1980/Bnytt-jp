title: 'SBAB: Nedåt för lägenhetspriser i samtliga storstäder'
ingress: |
  <p>I oktober sjönk priserna på lägenheter i landets tre storstadsområden, mest i Storgöteborg. Det visar ny statistik från SBAB och Booli. Nedgångar noterades även för resterande områden i landet.
  </p>
  
intro_image: /assets/img/58338043-eriksberg.jpg
long_form:
  -
    type: text
    text: '<p>Varje månad presenterar SBAB ett uppdaterat boprisindex, baserat på statistik från bankens bostadssajt Booli. För oktober noterades sjunkande lägenhetspriser i samtliga områden som banken bevakar i landet. Bland storstäderna var det i Storgöteborg som priserna minskade mest, med 5,4 procent jämfört med månaden innan. För Storstockholm noterades minus 1,4 procent och för Stormalmö blev resultatet minus 0,8 procent. <br><br>Samtidigt sjönk lägenhetspriserna i mellersta Sverige med 3,6 procent under samma period. I södra Sverige landade noteringen på minus 2,9 procent medan minus 2,7 noterades för norra Sverige. <br><br>På riksnivå föll lägenhetspriserna med 2,2 procent under oktober. Enligt ett pressmeddelande från SBAB är prisfallen under månaden för stora för att kunna förklaras av normala säsongsmönster.<br><br>SBAB Booli Housing Price Index (HPI) är ett boprisindex från banken SBAB:s bostadssajt Booli vilket uppdateras en gång per månad. I beräkningen av prisindexet ingår variabler som bostädernas storlek, taxeringsuppgifter, tomtstorlek, antal rum, våning, månadsavgift till föreningen med mera. Den slutprisdata som används uppges bygga på uppgifter om verifierade slutpriser från mäklare och lagfarter samt sista bud.</p>'
template: articles/article
sponsored: false
hide_from_home: false
artikel_typ: nyhet
views: 281
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SBAB
  - Booli
id: e35a9eff-a98c-42e4-a5fd-74a457a80baa
