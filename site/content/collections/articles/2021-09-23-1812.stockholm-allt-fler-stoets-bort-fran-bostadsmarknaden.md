title: 'Stockholm: Allt fler stöts bort från bostadsmarknaden'
ingress: |
  <p>Boprisuppgång och ombildningar av hyresrätter gör att allt färre har råd att bo i Stockholm. Samtidigt varnar länsstyrelsen för stigande priser inom nyproduktion, rapporterar Dagens Nyheter.
  </p>
  
intro_image: /assets/img/mostphotos/50423143-stockholm.jpg
long_form:
  -
    type: text
    text: '<p>Länsstyrelsen har skrivit i en rapport att det blir allt dyrare med nyproduktion, vilket gäller både bostads- och hyresrätter. Att lösa den rådande bostadsbristen i Stockholm genom att bygga nytt kan alltså vara problematiskt då allt färre har råd att bo i dessa bostäder.&nbsp;</p><p><br></p><p>Dagens Nyheter (DN) skriver att det främst är unga, arbetslösa, låginkomsttagare och pensionärer som får svårt att flytta till nyproduktion då de inte har råd. Det produceras samtidigt för få nya bostäder. Under 2020 byggdes 14 300 bostäder medan behovet ligger på 20 000 bostäder per år.&nbsp;</p><p><br></p><p>Genom ombildningar av både privata och allmännyttans hyresrätter finns det risk för både klassklyftor och segregation. Detta berättar Irene Molina, som är professor vid Institutet för bostads- och urbanforskning vid Uppsala universitet, för DN. <br>– Det är en diversifierad bostadsbrist vi ser i Stockholm som i stort sett bara påverkar låginkomsttagare. Dagens boendekostnader står inte alls i relation till människors lönenivåer vilket gör mig väldigt bekymrad, säger Irene Molina till tidningen.&nbsp;</p><p><br></p><p>Länsstyrelsen skriver också i rapporten att nettoutflyttningen från Stockholm till andra delar av landet ökar, för tredje året i rad. Förra året flyttade cirka 5 600 fler personer ut än in i Stockholms län. Det är främst unga som flyttar.</p>'
template: articles/article
sponsored: false
hide_from_home: false
artikel_typ: nyhet
views: 311
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - länsstyrelsen
  - toppnyhet
  - 'dagens nyheter'
  - ombildningar
id: b704b855-1201-4f82-8bcf-f184f3c55ccc
