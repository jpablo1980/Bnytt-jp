title: 'Många osålda bostäder kvar på Booli'
ingress: |
  <p>Under februari i år var bostadsutbudet på Booli påtagligt större än ifjol, främst på grund av att många osålda bostäder legat kvar på bostadssajten samtidigt som färre nya tillkommit. Trenden syns också i storstadslänen, speciellt i Stockholm.
  </p>
  
intro_image: /assets/img/skarmavbild-2023-03-23-kl.-16.23.11.png
long_form:
  -
    type: text
    text: '<p>I februari 2023 fanns det 20 974 lägenheter till salu på Booli, vilket är 22 procent fler än samma månad ifjol. Det visar ny statistik från bostadssajten. För villor ökade utbudet ännu mer; plus 65 procent jämfört med motsvarande period förra året. <br><br>Dock tillkom 21 procent färre nya objekt på sajten under februari i år, jämfört med motsvarande period 2022. Samma utveckling går att se i landets storstadslän, tydligast i Stockholm (en tendens som Bostadsrättsnytt skrev om tidigare i veckan, med statistik från Hemnet som utgångspunkt).<br><br>Enligt siffror från Booli, avseende Stockholms län, tillkom 28 procent färre lägenhetsannonser i februari 2023 än i februari 2022. För Skåne län blev motsvarande noteringen minus nio procent och för Västra Götaland minus 18 procent. <br><br>Så varför har utbudet på Booli då ökat, generellt sett? Huvudskälet till det ska vara att osålda bostäder blivit kvar på sajten. <br>– En stor anledning till varför utbudet är så högt just nu är för att bostäder inte säljs lika fort idag. Det gör att det befintliga utbudet ökar trots att det inte tillkommer lika många nya bostäder på marknaden, Booli:s presskontakt Karin Grundeus i ett pressmeddelande från sajten. <br><br>Samtidigt som antalet nytillkomna objekt minskat har en uppgång noterats i kategorin “snart till salu”, en ökning med 18 procent jämfört med februari 2022. Det kan förklara vart de nya objekten tagit vägen. <br>– Att antalet publicerade bostäder minskar kan bero på att allt fler lägger ut sin bostad som snart till salu i stället. Det är ett sätt för säljare, som inte har bråttom, att känna av marknaden. Förmarknaden har vuxit kraftigt i Sverige och påverkar därför hela utbudsstatistiken, tillägger Karin Grundeus.</p>'
template: articles/article
sponsored: false
hide_from_home: false
artikel_typ: nyhet
views: 278
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Booli
id: fb4183c5-6e6e-4f68-a6b9-9c48ae0dc77d
