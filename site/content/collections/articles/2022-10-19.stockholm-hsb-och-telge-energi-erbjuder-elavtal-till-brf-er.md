title: 'Stockholm: HSB och Telge Energi erbjuder elavtal till brf:er'
ingress: 'HSB Södertörn har tillsammans med två andra HSB-föreningar inlett ett samarbete med Telge Energi om förmånliga elavtal till brf:er. Detta enligt ett pressmeddelande.'
intro_image: /assets/img/skarmavbild-2022-10-19-kl.-11.20.17.png
long_form:
  -
    type: text
    text: '<p>Från årsskiftet kommer tre HSB-föreningars kunder och medlemmar kunna teckna förmånliga elavtal med tre års bindningstid via Telge Energi. Detta möjliggörs genom ett samarbete mellan elbolaget och föreningarna i fråga: HSB Södertörn, HSB Södertälje och HSB Södermanland. Elen som levereras ska vara märkt med Bra Miljöval.<br><br>I ett pressmeddelande från HSB beskrivs avtalet kunna ge bostadsrättsföreningar goda förutsättningar att förutse energikostnaderna under kommande år, “en kund- och medlemsnytta som känns extra angelägen givet konjunktur- och samhällsläget”.<br><br>Sebastian Zetterberg, chef för fastighetsutveckling på HSB Södertörn, berättar för Bostadsrättsnytt att enskilda brf:er vanligen inte erbjuds denna typ av avtal.<br>– Det avtalsförslag som vi har förhandlat fram med Telge Energi ger våra kunder&nbsp;och medlemmar&nbsp;tillgång till ett portföljförvaltat avtal för elpriset. Konkret innebär det att våra kunder ges möjlighet att ta del av en prismodell som normalt inte är tillgänglig för en enskild bostadsrättsförening, utan som istället vänder sig till större enskilda fastighetsägare.<br><br>Genom att utgå ifrån bostadsrättsföreningarnas sammanlagda elförbrukning kan även de bli aktuella för upplägg som annars brukar riktas till storbolag.<br>– Avtalsupplägget tar hänsyn till att bostadsrättsföreningarna gemensamt kommer upp i en stor volym och då alltså får del av samma förmånliga upplägg som storbolag.&nbsp;Avtalet&nbsp;innebär att&nbsp;kunden eller medlemmen&nbsp;&nbsp;får en stabilare prisutveckling. Historiskt har det inneburit lägre volatilitet men också ett lägre pris, fortsätter Sebastian Zetterberg.</p>'
template: articles/article
sponsored: false
hide_from_home: false
artikel_typ: nyhet
views: 631
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: energi-och-miljo
tags:
  - HSB
  - 'Telge Energi'
id: 6ade594f-4a64-47b9-9156-64c870d8626e
