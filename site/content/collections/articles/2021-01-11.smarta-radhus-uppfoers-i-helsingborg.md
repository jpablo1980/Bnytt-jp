title: 'Smarta radhus uppförs i Helsingborg'
ingress: |
  <p>Inför stadsmässan H22 i Helsingborg ska Riksbyggen, i samarbete med teknikföretaget ViaEuropa, uppföra 700 smarta bostadsrätter i staden. En del av satsningen består av Brf Ribbhusen med uppkopplade radhus som byggstartar inom kort. Detta enligt ett pressmeddelande från utvecklaren.
  </p>
  
intro_image: /assets/img/brf-ribbhusen-helsingborg.jpg
long_form:
  -
    type: text
    text: '<p>Sommaren 2022 hålls stadsmässan H22 City Expo i Helsingborg, med fokus på innovativ välfärds- och stadsutveckling, som <a href="https://bostadsrattsnytt.se/nyheter/energi-och-miljo/2021-01-04-riksbyggen-storsatsar-pa-uppkopplade-bostaeder">Bostadsrättsnytt</a> skrivit om tidigare. Bostadsutvecklaren Riksbyggen ska tillsammans med teknikföretaget ViaEuropa bygga 700 smarta bostadsrätter i ett kvarter vid namn Spårvagnshallarna i Helsingborg, vilka är tänkta att ingå i mässan. <br><br>En av föreningarna som ska ingå i kvarteret är Brf Ribbhusen med 22 smarta radhus, ett projekt som nu säljstartar och snart ska byggstarta. <br>– Byggstarten kommer att ske inom kort. I detta projekt inväntar vi inte bankernas krav på att viss andel av bostäderna ska vara sålda utan startar med egna medel, säger Theodor Alexandris i ett pressmeddelande från utvecklaren. Han är marknadsområdeschef på Riksbyggen Bostad Sydväst.<br><br>Bostäderna kommer att byggas med flexibla planlösningar och ska vara anpassade till hemarbete. <br>– Radhusen får flexibla planlösningar och nu när allt fler jobbar hemma kommer ett arbetsrum att finnas med i grundutförandet, fortsätter Theodor Alexandris.<br><br>Arean per radhus blir 115 kvadratmeter, fördelat på 4-6 rum och kök. Enligt pressmeddelandet ska Riksbyggen ha fått in över 460 intresseanmälningar för projektet.&nbsp; &nbsp;<br><br>Boende i de smarta radhusen kommer med en och samma enhet exempelvis kunna låsa upp ytterdörren, larma sin bostad, starta ugnen och hyra bilpoolsbil. <br><br>I Brf Ribbhusen får de boende också tillgång till en gemensam trädgård med odlingslotter, grillplats och sandlek.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 238
puff_font_size: 24
article_font_size: 24
topnews_font_size: 38
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: energi-och-miljo
tags:
  - Riksbyggen
  - ViaEuropa
  - H22
  - Toppnyhet
id: 1bf02d9b-33cd-4f94-868c-693f818c4ffa
