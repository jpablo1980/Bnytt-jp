title: 'Dyrare boendeparkering i Stockholm efter intäktstapp'
ingress: |
  <p>Efter att Stockholms stads intäkter från felparkeringsavgifter minskat under 2023 har kommunen beslutat att höja avgiften för boendeparkering vid årsskiftet. Intäktsminskningen ska vara kopplad till olika faktorer, rapporterar Mitt i.
  </p>
  
intro_image: /assets/img/11042701-snorojd-gata.jpg
long_form:
  -
    type: text
    text: '<p>Under 2023 har Stockholms stads intäkter från felparkeringsavgifter hittills minskat med 45 miljoner kronor, vilket innebär en lika stor minskning för stadens budget. Det skriver lokaltidningen Mitt i Stockholm. Enligt kommunens beräkningar skulle perioden januari–oktober i år inbringa nära 334 miljoner kronor, dock landade summan på 289 miljoner kronor. <br><br>Tidningen har intervjuat kommunens trafikborgarråd Lars Strömgren (MP) som menar att intäktstappet skulle kunna bero på sådant som ökat app-användande vid parkering, vilket exempelvis gör det lättare att förlänga parkering. Även det ekonomiska läget spelar in, tror han.&nbsp; <br>– Pandemin, inflationen och apparnas intåg i kombination har påverkat hela det här systemet.<br><br>Lars Strömgren tillägger att huvudsyftet med avgifterna från felparkeringar inte är att tjäna som intäkt åt staden, utan snarare är tänkt att styra trafiken. Dock poängterar han att innevarande år varit väldigt tufft för hans förvaltning. <br>– Vi försöker skapa mer värde för mindre pengar, säger han till Mitt i.<br><br>Ett antal besparingar ska ha gjorts för att få till en balanserad budget. När personal gått i pension har inga nya tjänster tillsatts och årets julfest för trafikkontoret uteblir.<br><br>I oktober rapporterade Mitt i om att avgiften för boendeparkering i Stockholms innerstad kommer höjas kraftigt i februari nästa år, från 1 100 kronor i månaden till 1 600 kronor. Per dag höjs avgiften från 75 kronor till 90 kronor. Enligt Lars Strömgren kan det i alla fall fungera som någon typ av ekonomisk kompensation för staden. <br>– Eventuellt kan det kompensera för det mindre beloppet rent budgetmässigt.</p>'
template: articles/article
sponsored: false
hide_from_home: false
artikel_typ: nyhet
views: 564
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'Mitt i'
  - Toppnyhet
id: 3da2d3bf-75a6-4286-a3a8-ab7286a3f3bf
