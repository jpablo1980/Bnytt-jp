title: 'HD undanröjer felaktig lagfart till fördel för brf'
ingress: |
  <p>Nyligen vann en brf i Solna utanför Stockholm ett mål i Högsta domstolen (HD) om rätten att köpa en hyresfastighet. HD beslutade att undanröja en felaktig lagfart till fördel för föreningen, som nu får rätt att köpa fastigheten och ombilda lägenheterna i den till bostadsrätter. Det skriver juristbyrån Enkla Juridik i ett pressmeddelande.
  </p>
  
intro_image: /assets/img/27175201-hogsta-domstolen-hd-i-gamla-stan.jpg
long_form:
  -
    type: text
    text: '<p>Ägaren till en hyresfastighet i Solna, Stockholm, sålde denna till ett fastighetsbolag som beviljades lagfart av Lantmäteriet. Men Lantmäteriet hade missat att hyresgästerna i fastigheten hade bildat en bostadsrättsförening och visat intresse för att köpa huset i syfte att ombilda lägenheterna till bostadsrätter. Enligt ombildningslagen ska det ge dem förtur till köp. Det står att läsa i ett pressmeddelande från juristbyrån Enkla Juridik.<br><br>Då bostadsrättsföreningen överklagade Lantmäteriets beslut i tid har Högsta domstolen (HD) nu valt att undanröja fastighetsbolagets lagfart, vilket ger föreningen rätt att köpa hyresfastigheten. Beslutet från HD, som fattades den 18 december i år, blir vägledande för liknande fall framöver. <br><br>Enkla Juridik, som varit föreningens ombud genom domstolsprocessen, är nöjda med utfallet.<br>– Högsta domstolen väljer att gå på vår klients linje och fastställer hovrättens och tingsrättens beslut. Det innebär att bostadsrättsföreningens rättigheter i ombildningslagen inte kan kränkas av en förtida registrerad lagfart. En lucka i lagen har täppts till och om det dyker upp liknande fall så kan berörd bostadsrättsförening hänvisa till Högsta domstolens beslut, säger Enkla Juridiks chefsjurist Marcus Bäckström i pressmeddelandet.<br><br>Han ger också en kommentar om vad domen innebär för hyresgäster som vill ombilda fastigheten de bor i till brf.<br>– Det som är väldigt positivt med domen är att stora byggbolag och fastighetsägare inte kan köra över hyresgäster som vill göra om fastigheten de bor i till en bostadsrättsförening. De kan således inte bara gå till Lantmäteriet och där hoppas att fastighetsförsäljningen blir godkänd och på så vis förbise hyresgästernas rättigheter. Detta är av stor vikt för alla landets hyresgäster, och i synnerhet för de hyresgäster som i framtiden vill göra om sin boendeform till en bostadsrättsförening, fortsätter Marcus Bäckström. <br><br>Även en företrädare för styrelsen i den berörda föreningen får komma till tals i pressmeddelandet.&nbsp; <br>– Vi är jätteglada och det är en viktig milstolpe för oss. Vi hoppas kunna få möjlighet att köpa fastigheten, vilket vi hela tiden velat göra.<br><br>Företrädaren påpekar också vikten av att Lantmäteriet ändrar sina rutiner “så att det som hände oss inte återupprepas”.</p><p><br></p>'
template: articles/article
sponsored: false
hide_from_home: false
artikel_typ: nyhet
views: 1128
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Enkla Juridik'
  - HD
  - Toppnyhet
id: 9abdeb43-8a51-4d79-a737-ea77f75bd6e7
