title: 'Ny sms-tjänst för att upptäcka felaktig folkbokföring'
ingress: |
  <p>Nyligen lanserade sajten Hitta.se en digital tjänst där användare får ett sms om någon annan skriver sig på deras adress. Intresset för tjänsten ska ha varit stort, speciellt i Stockholm. Det rapporterar SVT.
  </p>
  
intro_image: /assets/img/skarmavbild-2023-10-30-kl.-13.31.52.png
long_form:
  -
    type: text
    text: '<p>I dagsläget kan vem som helst skriva sig på någon annans adress, vilket utnyttjas av kriminella. Det rapporterade Sveriges Radio (SR) Ekot om vid mitten av oktober. I inslaget lyftes ett sådant fall där ett sprängattentat skedde utanför en bostad i Upplands-Bro där en kriminell person, den tänkta måltavlan, stod felaktigt skriven.&nbsp; &nbsp;<br><br>Av inslaget framgår att det är ett brott att skriva sig på fel adress men ändå är över 200 000 personer felaktigt folkbokförda i landet, enligt statistik från Skatteverket. Och utredningsresurserna uppges vara begränsade. Råkar man ut för att någon felaktigt skriver sig på ens adress ska det anmälas till myndigheten. <br><br>Hittills har det inte funnits något smidigt sätt för privatpersoner att hålla koll på om någon annan står skriven på ens adress. Skatteverket har föreslagit att det ska gå att få ett meddelande om det händer, men har ännu ingen tjänst för detta. Men en annan aktör ska nu ha tagit fram en digital tjänst med samma funktion, enligt SVT Lokala Nyheter Stockholm. <br><br>Förra veckan lanserade sajten Hitta.se en sms-tjänst som varnar om någon skriver sig på ens adress. Det är ett adresslarm som aktiveras genom ett klick på sajten, efter att användaren loggat in med BankID och uppgivit sitt mobilnummer. <br><br>Niklas Grawé, vd för Hitta.se, berättar för SVT att tjänsten är baserad på uppdateringar i det statliga adressregistret. <br>– Vi har tagit fram en tjänst som varnar dig om nån skriver sig på din adress genom att enkelt skicka ett sms till dig. Och vi använder oss av statens adressregister där vi egentligen bara kör och ser, sker det en förändring i registret, då meddelar vi just dig om det sker en förändring på din adress.<br><br>Redan första dygnet var det många som visade intresse för tjänsten, speciellt i Stockholm. <br>– Det har varit ett otroligt intresse med nästan 10 000 stockholmare som signade upp och 25 000 i hela riket, bara på första dagen, säger Niklas Grawé till SVT.<br><br>Det stora intresset i just detta område skulle kunna kopplas till resultaten från en ny trygghetsundersökning. <br>– Ja men vi såg ju idag att det presenterades en trygghetsundersökning där just Stockholm och Uppsala sticker ut, vilket reflekteras i våra siffror också, att det är dom som känner sig otrygga idag, fortsätter han. <br><br>Vidare berättar Niklas Grawé att tjänsten är tänkt att förmedla en trygghet till människor och förhoppningsvis minska risken att bli utsatt för våldsdåd, sprängningar och skjutningar på grund av att en okänd person skrivit sig på ens adress. <br>– Men inte bara det, utan det finns ju olika typer av bedrägerier som man skyddar sig mot. <br><br>Han konstaterar också att den enda nackdelen med tjänsten är att den behövs.</p>'
template: articles/article
sponsored: false
hide_from_home: false
artikel_typ: nyhet
views: 773
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
  - fefb35ff-342e-4974-9cd5-b3d9b06b2644
clicks: 0
link: '1'
categories: ovrigt
tags:
  - SR
  - SVT
  - Skatteverket
  - Hitta.se
  - Toppnyhet
id: a784477c-394b-4f24-ab36-cce27c96e064
