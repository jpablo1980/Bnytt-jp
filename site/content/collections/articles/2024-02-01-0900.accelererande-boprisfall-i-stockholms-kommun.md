title: 'Accelererande boprisfall i Stockholms kommun'
ingress: |
  <p>I januari sjönk bostadsrättspriserna i Stockholms kommun för femte månaden i rad och nedgången är nu mer påtaglig än tidigare. Det visar ny statistik från Danske Bank som beskriver det som att prisfallet har accelererat.
  </p>
  
intro_image: /assets/img/img-8166.jpg
long_form:
  -
    type: text
    text: '<p>Enligt Danske Banks Boprisindikator för januari i år har priserna på bostadsrätter sjunkit med i snitt 0,1 procent i Stockholms kommun. Pristappet kan verka marginellt men efter säsongsjustering landar noteringen på minus 1,3 procent, <a href="https://bostadsrattsnytt.se/region/stockholm/boprisutveckling/2024-01-08-varierande-boprisutveckling-i-stockholm-uppat-foer-stoerre-bostadsraetter">månaden innan</a> var motsvarande notering minus 0,5 procent. I ett pressmeddelande skriver banken att prisfallet ser ut att ha accelererat under januari. <br><br>I december 2023 varierade prisutvecklingen mellan olika storleksklasser, men den senaste uppdateringen visar på fallande priser oavsett lägenhetsstorlek. Störst tapp under årets första månad noterades för lägenheter på 100 kvadratmeter och uppåt, medan lägenheter på 40–80 kvadratmeter ska ha klarat sig bäst.&nbsp;</p><p>– Prisfallet på Stockholms bostadsrätter accelererade påtagligt i januari i säsongsrensade termer. Vi tvingas konstatera att hushållens pressade ekonomi, ett högt utbud av lägenheter till försäljning och kanske även en oro över föreningarnas ekonomi fortfarande väger tyngre än bättre grundläggande faktorer i form av stigande realinkomster och utsikter om lägre räntor. På sikt ser vi som tidigare stabila till svagt stigande bostadspriser, säger Danske Banks chefekonom Michael Grahn i pressmeddelandet. <br><br>Gällande omsättningen på lägenheter så uppges den ha legat i nivå med hur det såg ut innan pandemin bröt ut. <br><br>På lite längre sikt kan prisutvecklingen på lägenheter i kommunen vända, tror Danske Bank. Under innevarande år spås en normalisering av styrräntan kunna ge stöd åt bopriserna. Samtidigt finns det flera faktorer som kan påverka utfallet negativt. Till exempel kommer många bostadsrättföreningar behöva höja avgifterna kraftigt för att parera stigande räntekostnader. En annan faktor är att hushållens köpkraft försämras av stigande boendekostnader, något som leder till ett rekordstort lägenhetsutbud.<br><br></p><p>Danske Banks Boprisindikator är en månatlig undersökning, baserad på statistik över offentliggjorda slutpriser från bostadssajten Hemnet.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 347
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Danske Bank'
  - Hemnet
id: 8f2e4f0f-57f2-45b8-af40-91203b91086b
