title: 'Redovisning av utsläpp vid nyproduktion kan bli obligatoriskt'
ingress: |
  <p>Regeringen föreslår att klimatpåverkan från enskilda husdelar vid nyproduktion av fastigheter ska redovisas i en klimatdeklaration från och med år 2022. Det rapporterar SR Vetenskapsradion Klotet.
  </p>
  
intro_image: /assets/img/23886463-byggarbete.jpg
long_form:
  -
    type: text
    text: '<p>I det senaste avsnittet av Vetenskapsradion Klotet från Sveriges Radio (SR) rapporteras att byggbranschen står för 20 procent av de svenska klimatutsläppen, bland annat via materialval som stål och betong. Därav föreslår regeringen att den klimatpåverkan som nyproduktion av fastigheter har ska redovisas i en klimatdeklaration, där enskilda husdelars påverkan på klimatet ska framgå. Tanken är att fastighetsägare ska deklarera detta till myndigheten Boverket från och med år 2022.&nbsp; <br><br>Anna&nbsp;Denell&nbsp;är hållbarhetschef på fastighetsbolaget Vasakronan och säger i en kommentar till Klotet att “förslaget borde vara mer ambitiöst”. Vidare menar hon att regeringen borde se till att det införs krav på att utsläpp från nybyggen inte får överstiga en viss nivå, något som bör vara kopplat till klimatdeklarationen.&nbsp; &nbsp; <br>– Så att det får en mereffekt. Annars finns det risk att det bara är en deklaration som ska lämnas in när du har byggt klart ditt hus. Då blir det väldigt tandlöst, förklarar hon för Vetenskapsradion Klotet.<br><br>Kristina Einarsson som är projektledare på Boverket ges möjlighet att bemöta detta i programmet, och så här säger hon: <br>– Vi ser en stor aktivitet i byggsektorn redan idag när vi håller på och utreder det här och man vet att det är på gång. Vi ser det här som ett första steg i regler. Finns det behov av mer kraftfulla åtgärder, då kan man ju införa gränsvärden.&nbsp;<br><br>Bostadsrättsnytt har talat med Hanna Björnfors, pressekreterare hos finansmarknads- och bostadsminister Per Bolund, och enligt henne är förslaget om klimatdeklaration för byggnader just nu under beredning.&nbsp;</p>'
template: articles/article
sponsored: false
hide_from_home: false
artikel_typ: reportage
views: 272
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - regeringen
  - Boverket
  - 'Vetenskapsradion Klotet'
  - SR
  - Vasakronan
id: 3bc9f606-32bf-4612-b7b1-7c982be3f311
