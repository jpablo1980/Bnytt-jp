title: 'Fler ägda bostäder ska minska segregationen i Sigtuna'
ingress: |
  <p>De kommande åren ska andelen bostadsrätter och småhus i Sigtuna öka, enligt kommunens målsättning. Syftet är att minska den segregation som år av hyresrättsdominerat byggande varit med och bidragit till.
  </p>
  
intro_image: /assets/img/screenshot-2021-12-28-13.31.34.png
long_form:
  -
    type: text
    text: '<p>Fram till år 2025 ska det byggas totalt 2 200 nya bostäder i Sigtuna, främst ägda bostäder. Det framgår av kommunens målsättning i programmet för bostadsbyggande som klubbades igenom av kommunfullmäktige den 16 december.&nbsp; &nbsp; <br><br>Bakgrunden till beslutet är att byggandet i kommunen länge dominerats av&nbsp; hyresrättsprojekt, vilket varit en bidragande orsak till segregation i Sigtuna. I nuläget utgör hyresrätter i flerbostadshus 59 procent av bostadsbeståndet på orten.&nbsp; <br>– En viktig del i det är hur, var, vad och hur mycket vi bygger. Detta styrs i stor utsträckning av Programmet för Bostadsbyggande. En av orsakerna till att vi har stor segregation i kommunen, är att det under många år ensidigt byggts hyresrätter. Detta försöker vi nu rätta till genom att öka andelen bostadsrätter och egna hem i planerna, säger kommunstyrelsens ordförande Olov Holst (M) i ett pressmeddelande från kommunen.<br><br>Enligt kommunens Program för bostadsbyggande, som avser perioden 2021 – 2025, ligger fokus på att skapa balans mellan olika upplåtelseformer. Målet är att 54 procent av nybyggnationen ska bestå av bostadsrätter, 38 procent äganderätter/småhus, medan andelen nya hyresrätter ska uppgå till åtta procent.<br><br></p><p>Sigtuna kommuns samlade satsningar och åtgärder för att minska segregationen i kommunen består i en reform som går under namnet Samhällsbyggnadslyftet.</p>'
template: articles/article
sponsored: false
hide_from_home: false
artikel_typ: nyhet
views: 205
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Sigtuna kommun'
id: 72312746-c4b7-4cf1-924c-b1b3c2e28dd1
