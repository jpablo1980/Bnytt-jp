title: 'Majoriteten av bostadsägarna tror på fortsatt boprisuppgång'
ingress: |
  <p>En stor majoritet av bostadsägarna förutspår stigande bostadspriser framöver, både på ett och tre års sikt. Det visar en ny undersökning från SBAB.
  </p>
  
intro_image: /assets/img/38292766-bostader-husfasader-bostadshus-flerbostadshus.jpg
long_form:
  -
    type: text
    text: '<p>Kantar Sifo har på uppdrag av banken SBAB frågat drygt 1 000 bostadsägare om hur de tror att bopriserna kommer utvecklas på ett och tre års sikt. <br><br>Enligt resultaten från undersökningen förutspår 65 procent av de tillfrågade stigande priser på ett års sikt, vilket är ett marginellt lägre resultat jämfört med i den förra mätningen innan sommaren. Den främsta anledningen till det senaste utfallet ska vara högt efterfrågetryck på marknaden. Samtidigt svarade 21 procent att de tror på stillastående priser på ett års sikt medan fyra procent förutspår en nedgång. Andelen som valde alternativet “vet ej” uppgår till elva procent. <br><br>Gällande utvecklingen på tre års sikt svarade 63 procent att de tror på stigande bostadspriser, även här främst på grund av stark efterfrågan. Tolv procent förutspår oförändrade priser och tre procent sjunkande. Andelen som valde alternativet “vet ej” uppgår till 21 procent.<br>– Trots att det nu finns flera tecken på en betydligt svalare bostadsmarknad är optimismen stor om den framtida prisutvecklingen bland de som redan äger sin bostad, säger SBAB:s chefsekonom Robert Boije i ett pressmeddelande från banken.</p><p><br>Undersökningen, SBAB Booli Housing Price Expectations (HPE), ska ha genomförts under vecka 35-36 i år utifrån ett slumpmässigt urval viktat efter ålder och kön. Avrundningar gör att siffrorna inte behöver summera till hundra procent.</p>'
template: articles/article
sponsored: false
hide_from_home: false
artikel_typ: nyhet
views: 183
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SBAB
  - 'Kantar Sifo'
id: fa1536b8-e52a-4584-b4ed-330d46278167
