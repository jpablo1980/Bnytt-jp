title: 'Buller hindrar bostadsbygge i Helsingborg'
ingress: |
  <p>Helsingborg stad vill bygga 1000 nya bostäder utmed Bredgatan för att skapa en länk mellan de nya stadsdelarna och Söder. Dock behöver kombiterminalen i hamnen flytta för detta ska bli verklighet, då bullret där är för högt, skriver Helsingborgs dagblad.
  </p>
  
intro_image: /assets/img/mostphotos/19182275-helsingborg.jpg
long_form:
  -
    type: text
    text: '<p>Helsingborg är en stad som vill expandera. De har startat ett projekt som de kallar H+, som ska bygga ihop stadens norra och södra stadsdelar på ett bättre sätt än i dagsläget. Projektet är stort och har uppmärksammats runt om i landet, bland annat skriver Aftonbladet att “”Helsingborg står inför en extrem makeover av aldrig sällan skådat slag” och att området utgör ett exceptionellt cityläge som gör ”Helsingborg unikt i Europa”.</p><p>Just biten vid Bredgatan är extra viktig i projektet H+. Men redan 2014 fick byggstarten skjutas upp då oljuden från hamnen, som ligger nära Bredgatan, var för omfattande. Ljudet är så pass högt att det inte går att skärma av eller bygga bort. Även Länsstyrelsen satte käppar i hjulet för bygget då de ville skydda hamnen som är av riksintresse. Våren 2017 skulle arbetet på Bredgatan tas upp igen, men fick återigen avbrytas då bullret fortfarande var ett problem. Nu vill Helsingborg stad utreda om den 13-åriga kombiterminalen, som orsakar oljuden, kan flyttas. Innan utredningen är klar står bygget i vänteläge.</p><p>I och med att bygget vid Bredgatan står och stampar satsar Helsingborg istället på det nya området i Oceanhamnen. Planerna på byggstart vid Bredgatan har flyttats fram, från år 2014 till tidigast 2025, enligt Helsingborgs dagblad.</p>'
template: articles/article
sponsored: false
artikel_typ: nyhet
views: 788
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 27
link: '1'
categories: nyproduktion
tags:
  - Helsingborg
  - Nybygge
id: fdb37bf2-5766-48f0-b380-30d9e8526e07
