title: 'Mäklarpanelen: Så inredde svenskarna 2020'
ingress: |
  <p>Fastighetsbyråns mäklare har i en ny undersökning gett sin syn på vilka de största inredningstrenderna var under 2020. Jordnära toner, naturmaterial och att inreda utomhus var det som var mest populärt, enligt ett pressmeddelande.
  </p>
  
intro_image: /assets/img/mostphotos/namnlos-1614853549.jpg
long_form:
  -
    type: text
    text: '<p>Under coronaåret 2020 spenderade många mer tid än någonsin i sina hem. Hur inredningstrenderna såg ut då har nu Fastighetsbyråns mäklare uttalat sig om i den senast genomförda Mäklarpanelen. Panelen genomförs som en webbenkät som skickas till cirka 1 100 mäklare. Mäklarna besvarade frågor om vilka inrednings- och stylingtrender de sett mest i samband med visningar.&nbsp;</p><p><br></p><p>Den tydligaste trenden var att naturen flyttat in i bostaden gällande färg och val av material. Många mäklare har noterat att fler säljare bytt ut det vita mot varma, jordnära färger. En färg som återkommer i enkäten är greige, blandningen mellan beige och grått.&nbsp;</p><p>– Om vi tittar mer på specifika inredningsdetaljer så skulle jag säga att den abstrakta konsten är en tydlig trend. Även väldigt mycket olika DIY, såsom egengjorda tavlor med hjälp av spackel för att få struktur såg vi mycket av. Kanske är det ett resultat av att många spenderade mer tid i hemmet under förra året. Utöver detta så såg vi mycket linne, trä, stora växter, fluffiga mattor och teddytyg, säger Alice Linse, stylist på Fastighetsbyrån i Malmö, i ett pressmeddelande.&nbsp;</p><p><br></p><p>Fastighetsbyrån skriver i ett pressmeddelande att mäklarna i enkäten också noterade att många inrett mer utomhus på balkonger och i trädgårdar. När mäklarnas iakttagelser gällande inredningstrender 2020 sammanfattades i en lista såg det ut som följande:&nbsp;</p><ul><li>Jordnära färger</li><li>Naturmaterial</li><li>Inreda utomhus</li><li>”Den slarvigt slängda filten”</li><li>Bubbliga krukor</li><li>Griege</li><li>Pampagräs</li><li>Hotellbäddning</li><li>Tavelväggar</li><li>Platsbyggda bokhyllor</li></ul><p><br></p><p>Hur svenskarna inreder i år tror Fastighetsbyråns stylister kommer präglas av vintage, mer vågade färger och en jakt på att fylla hemmet med unika föremål.&nbsp;</p><p>– Vi tror även många vill hitta unika saker och ting som gör hemmet mer personligt. Loppis- och vintagetrenden kommer bli ännu större delvis tack vare detta men även för att många vill göra mer medvetna val och har ett större tänk för återanvändning, säger Nellie Fasth, stylist på Fastighetsbyrån i Malmö.</p>'
template: articles/article
sponsored: false
hide_from_home: false
artikel_typ: nyhet
views: 415
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - inredning
  - mäklarpanelen
  - fastighetsbyrån
  - toppnyhet
id: ded551fe-a363-4823-9917-32e81f9dab8d
