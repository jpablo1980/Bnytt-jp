title: 'Stockholms bostadsmarknad – i nuläget och under 2020'
ingress: |
  <p><span class="TextRun SCXW268104760 BCX0"><span class="NormalTextRun SCXW268104760 BCX0">Den senaste utgåvan av “Boverkets indikatorer” ger en uppdatering om läget på svensk bostadsmarknad och en prognos för 2020. Vi har här valt att titta närmare på delen om bostadsrätter i Stockholm.</span></span>
  </p>
  
intro_image: /assets/img/haninge.jpg
long_form:
  -
    type: text
    text: '<p>“Boverkets indikatorer” är en publikation från myndigheten Boverket. Den ges ut två gånger om året och innehåller aktuella analyser och sammanställningar av läget på svensk bostadsmarknad, inklusive byggprognos. I en del av den ligger fokus på bostadsmarknaden i Stockholm. Enligt den senaste utgåvan, från december 2019, minskade antalet påbörjade bostäder i Storstockholm under 2019 men bedöms öka igen i år. Både minskningen och den förväntade ökningen beskrivs som marginell. Det senaste året uppges medelpriserna för bostadsrätter i regionen ha stigit med tre procent.&nbsp; <br><br>Vidare framgår att byggandet av nya bostadsrätter ökat bland kommunerna utanför Stockholms stad, under kvartal två och tre 2019. Samtidigt har byggtakten i Stockholms stad varit mycket låg under samma period.&nbsp;Från och med första till och med tredje kvartalet i år påbörjades betydligt fler hyresrätter än bostadsrätter i Stockholms stad. I procent var andelen hyresrätter 150 procent större. I regionens övriga delar var andelen påbörjade bostadsrätter 65 procent större än för påbörjade hyresrätter. <br><br>Antalet påbörjade bostadsrätter i regionen utanför Stockholms stad var 2 700 under kvartal två och tre förra året, vilket är nästan dubbelt så många som under samma period året innan. I Stockholms stad påbörjades bygget av knappt 500 bostadsrätter i flerbostadshus under dessa två kvartal, förra året var antalet dubbelt så stort.&nbsp;Under tolvmånadersperioden till och med september 2019 påbörjades drygt 5 200 bostadsrätter i flerbostadshus i Storstockholm. I år väntas antalet bli nära 5 000.&nbsp; <br><br>Uppgifter från&nbsp;Booli, som presenteras i Boverkets publikation, indikerar att ledtiden mellan försäljning av och inflyttning i nya bostadsrätter inom Stockholm län har blivit kortare.&nbsp;Från sommaren 2015 och tre år framåt bokades eller såldes runt 75 procent av de nyproducerade bostäderna i länet 500 – 700 dagar före inflyttning, enligt&nbsp;Booli. Men nu uppges tiderna&nbsp;vara tillbaka på liknande nivåer som innan sommaren 2015, då ledtiderna låg på 250 – 300 dagar.&nbsp;&nbsp;</p>'
template: articles/article
sponsored: false
artikel_typ: nyhet
views: 1834
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Boverket
  - Booli
  - Toppnyhet
id: 1f00c088-5b0e-478a-8687-7835310c92b1
