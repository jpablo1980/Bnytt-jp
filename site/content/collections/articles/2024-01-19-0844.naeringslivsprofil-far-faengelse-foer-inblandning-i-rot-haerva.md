title: 'Näringslivsprofil får fängelse för inblandning i rot-härva'
ingress: |
  <p>En näringslivsprofil och vd:n för ett byggbolag har dömts till fängelse för bedrägerier med rotavdrag i Västra Götaland. Bland annat ska avdrag har gjorts för påstådda arbeten i bostadsrätter, jobb som aldrig utförts. Det skriver lokaltidningen TTELA.
  </p>
  
intro_image: /assets/img/hovratten-for-vastra-sverige-(1).jpg
long_form:
  -
    type: text
    text: '<p>Två män, den ena näringslivsprofil och den andra vd för ett byggbolag, har dömts till fängelse i hovrätten för inblandning i en rot-härva i Västra Götalands län. Det rapporterar lokaltidningen TTELA. Genom falska rotavdrag för arbeten i bostadsrätter och villor som aldrig utförts, har männen kunnat tillskansa sig stora belopp.</p><p><br>Av lokaltidningens tidigare rapportering om fallet framgår att misstankar fattades redan år 2015, i samband med att myndigheten Skatteverket inledde en granskning av byggbolaget ifråga. Bolagets bokföring och redovisning visade sig innehålla hundratals fakturor som misstänktes vara osanna. Fakturorna var utställda till påstådda “rot-kunder” i form av villaägare och bostadsrättsinnehavare i områden som Trollhättan och Vänersborg. En kammaråklagare vid Ekobrottsmyndigheten väckte sedan åtal där 114 av kunderna namngavs och ett flertal av dessa kallades till vittnesförhör.&nbsp; <br><br>Åklagarsidan uppgav en näringslivsprofil och tidigare var ägare av salladsbolaget Picadeli som upphovsman till det bedrägliga upplägget. Ett motiv ska ha varit att han velat hjälpa en vän som var skyldig mc-gänget Hells Angels pengar. <br><br>Näringslivsprofilen ska ha gjort en deal med en bekant som var vd för ett byggbolag, vilken gått ut på att få privatpersoner att gå med på att stå angivna som rot-kunder på falska fakturor mot betalning. På det sättet skulle gärningsmännen kunna lura till sig rot-ersättning för jobb som aldrig utförts. Mannen med skulder till mc-gänget fick betalt genom att han&nbsp; anlitades som konsult av byggbolaget, där han fick hjälpa till med att skaffa fram personer som kunde ställa upp som falska rot-kunder. <br><br>Efter Skatteverkets avslöjande fick hundratals påstådda rot-kunder återbetalningskrav från myndigheten och ålagts straffavgift alternativt blivit upptaxerade. Under rättegången i Vänersborgs tingsrätt hävdade näringslivsprofilen att de påstådda rot-kunderna fått ekonomisk kompensation av honom på totalt 60 miljoner kronor. <br><br>I juli 2022 meddelade tingsrätten sin dom. Bland annat dömdes vd:n för byggbolaget till 3,5 år i fängelse och näringsförbud i sju år, medan näringslivsprofilen fick ett fängelsestraff på 2,5 år. Mannen som agerat konsult fick fängelse i ett år samt näringsförbud i fem år, en annan medhjälpare som hjälpt till att skapa de falska fakturorna fick också fängelse i ett år. Totalt dömdes sju personer för inblandning i rot-härvan. Resterande tre fick villkorliga straff och samhällstjänst.<br><br>Tingsrättens beslut överklagades till Hovrätten för Västra Sverige i Göteborg som den elfte januari 2024 fastställde fängelsedomarna mot de två männen, vd:n för byggbolaget fick sitt näringsförbud sänkt till fem år. Enligt TTELA fick även mannen som anlitats som konsult sitt straff fastställt av hovrätten, likaså personen som hjälpt till att utfärda falska fakturor. Resterande tre som stått åtalade friades från misstankar.</p>'
template: articles/article
sponsored: false
hide_from_home: false
artikel_typ: nyhet
views: 331
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: ovrigt
tags:
  - Ekobrottsmyndigheten
  - 'Vänersborgs tingsrätt'
  - 'Hovrätten för Västra Sverige'
  - TTELA
id: 09afe2cb-03d5-4645-a904-f6c2d11562c6
