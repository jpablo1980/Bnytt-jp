title: 'Osäker bomarknad påverkar JM:s byggstarter i Stockholm'
ingress: |
  <p>Under årets andra kvartal byggstartade JM färre bostäder i Storstockholm än tidigare. Och en osäker bostadsmarknad gör att bolaget avvaktar med besked om kommande byggstarter, rapporterar SvD.
  </p>
  
intro_image: /assets/img/134369-jm-kran.jpg
long_form:
  -
    type: text
    text: '<p>Vid presentationen av bostadsutvecklaren JM:s rapport för kvartal två i år, lyftes exempelvis att 74 procent av bolagets pågående bostadsrättsproduktion antingen är såld eller uppbokad. Vidare framkom att bolaget har planer på att utöka antalet byggstarter. På det stora hela uppgavs läget vara stabilt. Det rapporterar Svenska Dagbladet (SvD) Näringsliv. <br><br>Samtidigt hade investerarna på börsen förväntat sig mer. Beskeden om byggstarter upplevdes som mer otydliga än väntat. Investerarna var också inställda på högre vinst och större marginaler än vad som presenterades. <br><br>Av JM:s delårsrapport för andra kvartalet i år framgår att antalet produktionsstartade bostäder i Storstockholm, där bolaget tjänar mest och marginalerna är som störst, var färre än under samma period 2021. Det innevarande årets kvartalsnotering landade på 719 jämfört med 800 ifjol. För första kvartalet i år uppgick antalet till 808. <br><br>Även om JM räknar med att kunna byggstarta fler bostäder under hösten gavs inga löften om sådana satsningar. Anledningen till det ska vara långsamma detaljplaner och stora marknadsförändringar. I en artikel i SvD ger bolagets vd Johan Skoglund följande kommentar om bostadsmarknaden, där nyproduktion är en del:&nbsp; <br>– Det blir en spännande höst. Ingen av oss vet vart det tar vägen.<br><br>Av artikeln framgår också att bostadsproduktionen nu varit något lägre ett tag, samtidigt som antalet osålda bostadsrätter i avslutade projekt uppgick till 87 vid halvårsskiftet. Det bedöms vara en mycket låg nivå i relation till bolagets totala produktion av lägenheter i Norden.&nbsp; &nbsp;<br><br>Vad som blir avgörande för bostadsutvecklare framöver är hur andelen osålda objekt utvecklar sig, att den inte rusar iväg som i svackan år 2018. <br><br>Hittills i år har bolaget förlorat 58 procent av sitt värde på börsen, enligt SvD. I samband med offentliggörandet av den senaste halvårsrapporten så sjönk aktien med runt tre procent. Just nu ser dock utvecklingen för JM:s värdeportfölj ut att gå i en positiv riktning.<br><br>Överklagade detaljplaner i Stockholmsområdet beskrivs som ett återstående problem för bolaget. Färdiga planer på höghus uppges finnas för kajområdet längs Årstaviken. Och för en detaljplan avseende Marievik vid Liljeholmskajen, som beviljades av kommunen för 1,5 år sedan, pågår fortfarande en överklagandeprocess. Planen ska ha överklagats på grund av risk för skuggning på Södermalm.<br><br>Det ska också ha höjts röster gällande JM:s förvaltning av markinnehav i Värmdö kommun, men enligt företrädare för JM går framtagandet av detaljplaner där i den takt bolaget förväntat sig.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 290
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - JM
  - 'SvD Näringsliv'
id: 83108a37-d0b1-4e9c-ab64-88a80afef4bf
