title: 'Nu säljs rekordmånga bostäder innan visning'
ingress: |
  <p>När bostadsmarknaden nu återhämtat sig börjar andelen bostäder som säljs innan visning att öka och nå rekordnivåer. Det visar statistik från Hemnet som Nyhetsbyrån Direkt tagit del av.<span></span><span></span>
  </p>
  
intro_image: /assets/img/mostphotos/36197104-bostader-husfasader-bostadshus.jpg
long_form:
  -
    type: text
    text: '<p>Efter ett ostadigt läge på bostadsmarknaden med amorteringskrav och högre krav på kontantinsats har marknaden återhämtat sig. Nu ökar andelen bostadsrätter som säljs innan visning. Detta visar siffror från Hemnet som Nyhetsbyrån Direkt tagit del av. Siffrorna grundas på hur många bostadsrätter som säljs inom en vecka från att de publicerats på Hemnet. Oftast innebär detta att försäljningen då sker innan visningen ägt rum. Även om försäljningar innan visning nu ökar finns stora säsongsvariationer.</p><p><br></p><p>Starkast är trenden med ökad andel bostadsförsäljningar som sker innan visning i Stockholms innerstad. Där såldes nästan nio procent av bostadsrätterna i februari inom en vecka. Det är den högsta andelen så långt tillbaka det går att finna jämförbar statistik.<br>– I Stockholms innerstad är det rekordmånga bostäder som säljs den första veckan, vilket i de flesta fall är före visning. Vi tänker oss att detta beror på att köparna ser att många bostäder drar i väg och att de därför försöker få till ett snabbt avslut, säger Hemnets analytiker Erik Holmberg till Nyhetsbyrån Direkt.&nbsp;</p><p><br></p><p>Det är köparna som drivit igång trenden i sina försök att få till en snabb affär utan en budgivning och då få ett bättre pris, menar Hemnet. Den här strategin kan lyckas då det visat sig att budpremien, skillnaden mellan utgångspris och slutpris, är som högst elva dagar efter att ett objekt publicerats på Hemnet. Då har oftast visningar ägt rum och en budgivning dragit igång. <br>– Det är rimligt att tänka sig att en köpare som lägger ett snabbt bud gör det för att man tror att det kommer att vara mer förmånligt för en själv än att vänta på budgivning. Det optimala för säljaren är dock generellt att vänta in en budgivning, särskilt i en marknad som nu när priserna går upp, säger Erik Holmberg.</p><p><br></p><p>Budpremien för bostadsrätter på Hemnet ökar stegvis till en toppnivå dag elva. Efter det sjunker budpremien igen och är nere på noll efter några veckor. Detta är ofta ett tecken på ett för högt satt utgångspris.&nbsp;</p>'
template: articles/article
sponsored: false
artikel_typ: nyhet
views: 2512
puff_font_size: 24
article_font_size: 24
topnews_font_size: 42
clicks: 0
link: '1'
categories: bostadsmarknad
tags:
  - hemnet
  - 'nyhetsbyrån direkt'
  - Toppnyhet
id: cd5d931b-70b3-4d8c-8720-c9f3f89a7a81
