title: 'Bostadsrättsförening hyrde ut lokal till strippklubb'
ingress: |
  <p>En förening på Östermalm i Stockholm skrev hyresavtal med ett företag som sade sig sälja köksutrustning. Efter ett par veckor öppnade istället en strippklubb i lokalen.
  </p>
  
intro_image: /assets/img/mostphotos/10464315-strandvagen-i-stockholm.jpg
long_form:
  -
    type: text
    text: '<p>En bostadsrättsförening på Grevgatan i Stockholm har fått oönskade hyresgäster. Istället för försäljning av köksutrustning upprättades en strippklubb i det utrymme föreningen Valfisken Mindre valt att hyra ut. “Ett exotiskt showroom” beskrev strippklubben Club Heaven sin verksamhet som på sin hemsida. Föreningens advokat menar att de blivit lurade och att strippklubben ljugit för att komma in i lokalen. Den nya hyresgästen har upprört många grannar. Bostadsrättsföreningen var även de upprörda.<br>– Det uppdagades genom att verksamheten öppnade och det var nåt helt annat än det man hade förväntat sig. Det var en total chock och en fullkomlig katastrof för föreningen, säger föreningens advokat Niclas Lifsten till Expressen.</p><p>Uthyrningen skedde i början av december 2018. Redan i slutet av samma månad lyckades Kronofogden vräka hyresgästen och byta lås i lokalen. Det är inte olagligt att driva strippklubb, men att hyresgästen ljugit och använt falska uppgifter i hyresavtalet räckte för att avhysa dem. Dock kunde strippklubben återigen öppna några dagar senare, då klubben överklagat tingsrättens beslut. Avhysningen är tillfälligt avbruten i avvaktan på att hovrätten ska ta ställning till tingsrättens avhysningsbeslut. Hovrättens beslut väntas komma i nu i början av 2019 och fram till dess kan strippklubben fortsätta bedriva sin verksamhet.<br></p><p><br></p>'
template: articles/article
sponsored: false
artikel_typ: nyhet
views: 2338
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 35
link: '1'
categories: ovrigt
tags:
  - Östermalm
  - Uthyrning
  - Toppnyhet
id: 5b2f49c7-9d00-42d3-bded-7a6d2e4c8fdf
