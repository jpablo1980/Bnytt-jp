title: 'Stort ombildningsfusk i hus i Stockholm'
ingress: |
  <p>Vid en ombildning i Rågsved i Stockholm togs ombildningskonsulten Restate in som hjälp. Trots att flera hyresgäster var emot ombildningen blev ändå hyreshuset till bostadsrättsförening då bekanta till Restates vd bokförde sig på adressen och deltog i röstningen. Detta enligt Hem&Hyra.
  </p>
  
intro_image: /assets/img/mostphotos/32868368-ragsved-centrum.jpg
long_form:
  -
    type: text
    text: '<p>På Bjursätragatan i Rågsved i Stockholm ligger fastigheter som förr var hyreshus men som numera är en bostadsrättsförening. För runt tre år sedan fick hyresgästerna möjlighet att ta ställning till en ombildning. Restate, en ombildningskonsult som uppges vara den största i sitt skrå i Stockholms län, anlitades för att bistå med stöd under processen.&nbsp;</p><p><br></p><p>Bostadshusen har enligt uppgift en rad brister, som farliga hissar och bristande brandskydd. Hem&amp;Hyra har talat med en av de boende i husen som inte var positivt inställd till att köpa sin bostad istället för att fortsätta hyra den, en inställning många boende delade. Ändå gick ombildningen igenom.&nbsp;</p><p><br></p><p><a href="https://www.hemhyra.se/nyheter/vdns-bekanta-flyttade-in-sa-ombildades-hyresratterna-genom-fusk/" target="_blank">Hem&amp;Hyra</a>&nbsp;har lyckats avslöja att en grupp med människor folkbokfört sig på Bjursätragatan, nära den dagen då röstningen om ombildningen skulle ske. När tidningen ser över folkbokföringshistoriken för dessa personer ser man att de stått skrivna på adressen i Rågsved under knappt två veckor och röstade då ja via fullmakt till ombildning. Sedan skrev de sig på sina gamla adresser i Halmstad. Dessa personer har koppling till varandra och även till Restates vd, Patrik Rosén. En av de kortvarigt bokförda personerna berättar för Hem&amp;Hyra att de skrivit kontrakt med just Patrik Rosén.</p><p>– Initiativet kom från fastighetsägaren som ville ombilda. Jag fick uppdraget att lösa det. Jag erbjöd ett antal personer i min bekantskapskrets att bli hyresgäster. Så kunde ombildningen genomföras. Det var fel och givetvis dumt gjort, säger Patrik Rosén till tidningen.</p><p><br></p><p>Restate fick över en miljon kronor för sina tjänster vid ombildningen, 312 000 kronor som föreningen betalat och 900 000 kronor som hyresvärden betalat. Stark kritik riktas nu från flera håll mot Restate och vissa menar att sättet ombildningen genomförts är att de kringgått lagen. Vad som kommer hända med Patrik Rosén är inte klart.&nbsp;</p><p><br></p><p>Att bostadsrättsföreningar i samband med ombildningar blir utsatta för ekobrott är en ökande trend. Lantmäteriet uppger för tidningen att de inte kontrollerar om de som säger ja till en ombildning i ett hyreshus har varit folkbokförda en längre period på adressen. Det är den som skickar in köpstämmoprotokollen som intygar att allt är korrekt. Skulle något vara fel eller olagligt säger Lantmäteriet att de inte kan agera. Det är dock ett brott mot folkbokföringslagen att skriva sig på en adress där man inte bor.&nbsp;</p><p>– Om ombildningen kommit till genom bedrägligt förfarande, att personer som inte har för avsikt att bo där har deltagit i omröstningen, då kan man vända sig till polisen. Det kan vara brottsligt. Det kan även vara aktuellt att utreda ombildningskonsulten. Att uppmana till ett brott kan också vara ett brott, säger Miia Vuolama på Ekobrottsmyndigheten, till Hem&amp;Hyra.&nbsp;</p><p><br></p><p>Ekobrottsmyndigheten skulle gärna se ett bostadsrättsregister där det tydligt framgår vem som äger lägenheterna.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1433
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - toppnyhet
  - ombildning
  - restate
  - 'hem&hyra'
  - fusk
  - ekobrottsmyndigheten
id: fd2a2edc-abf2-404a-b9bf-15d85e10d0c4
