title: 'Misstankar om insiderbrott inför delförvärv av Karlatornet'
ingress: |
  <p>Kort innan bolagen Balder och Serneke avslutat en affär rörande bostadsprojektet Karlatornet i Göteborg, köpte två personer aktier för 400 000 kronor var i Serneke. Nu har Ekobrottsmyndigheten väckt åtal mot personerna som misstänks för insiderbrott. Det står att läsa i Di.
  </p>
  
intro_image: /assets/img/mostphotos/karlastaden-vy-bildarkiv.jpg
long_form:
  -
    type: text
    text: '<p>I slutet av förra året blev fastighetsbolaget Balder, genom uppköp i Karlatornet AB, hälftenägare i byggkoncernen Sernekes bostadsprojekt Karlatornet i Göteborg. Något som <a href="https://bostadsrattsnytt.se/nyheter/nyproduktion/2021-07-29-tva-bostadsbolag-samarbetar-foer-att-bygga-450-bostaeder-i-karlastaden">Bostadsrättsnytt</a> tidigare rapporterat om.&nbsp;<br><br>Dagen innan affären ägde rum uppges två personer ha köpt aktier i Serneke till ett värde av 400 000 kronor per person. Kammaråklagare Pontus Hamilton på Ekobrottsmyndigheten är av uppfattningen att de haft insyn i affären och har därmed valt att väcka åtal mot dem i Stockholms tingsrätt för misstänkt insiderbrott. Det skriver Di med hänvisning till nyhetsbyrån Siren.<br><br>I åklagarens bevisning finns till exempel uppgifter från en ansvarig banktjänsteman om att en av de misstänkta fört samtal med sin mäklare på banken ifråga “som styrker att han haft insiderinformation”. I början av innevarande år ska banken också ha gjort en anmälan om affären till Finansinspektionen.<br><br>Annan bevisning som lyfts är textmeddelanden som den andra misstänkta ha haft i sin telefon om att denne ”inte är främmande för att handla på insiderinformation i allmänhet” och att personen ifråga erhållit “insiderinformation” rörande Serneke från en tredje part. När affären blev allmänt känd steg Sernekes aktie till en början men vände sedan ned för att landa på minus 22,5 procent vid handelsdagens slut.<br><br>Av Di:s artikel framgår också att de två misstänkta ska neka till brott och att huvudförhandling i målet preliminärt hålls i maj 2022.<br><br>Enligt en artikel i tidningen Fastighetsvärlden, som också rapporterat om åtalet, har de två misstänkta haft affärer ihop inom fastighetsbranschen. I en intervju med tidningen berättar åklagare Pontus Hamilton om ytterligare bevisning i målet, bland annat ska det finnas ett inspelat samtal som en av de misstänkta deltar i.<br>– Dessutom finns det en bandinspelning från mäklaren, som personen ringt två gånger för att höra hur det gått med köpet. Samtalen ger en tydlig bild, säger Pontus Hamilton till Fastighetsvärlden. I samtalet uppger också den misstänkte att han “tror på en uppgång på 30 procent”.<br><br>Vidare skriver tidningen att inga brottsmisstankar riktats mot varken Serneke eller Balder.<br><br></p><p>Planen för Karlatornet är att det ska bli 245 meter högt, bestå av 73 våningsplan, samt inrymma både bostadsrätter och äganderätter. Detta enligt den senaste uppdateringen av Sernekes webbsida för projektet. Bostäderna kan preliminärt tillträdas år 2023-2024.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 634
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - Di
  - Fastighetsvärlden
  - Finansinspektionen
  - Ekobrottsmyndigheten
  - 'Stockholms tingsrätt'
  - Balder
  - Serneke
  - Toppnyhet
id: 51563015-a303-4aa6-a89b-3295f311ab06
