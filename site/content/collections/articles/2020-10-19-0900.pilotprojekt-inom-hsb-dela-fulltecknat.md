title: 'Pilotprojekt inom HSB Dela fulltecknat'
ingress: |
  <p>I 23 av Brf Blankas bostadsrätter i Göteborg testas den nya ägarmodellen HSB Dela för första gången, ett pilotprojekt för unga vuxna där kontrakt nu tecknats för samtliga av dessa lägenheter. Det skriver HSB i ett pressmeddelande.
  </p>
  
intro_image: /assets/img/brf_blanka.jpeg
long_form:
  -
    type: text
    text: '<p>I juni 2019 skrev <a href="https://bostadsrattsnytt.se/nyheter/bolan/2019-06-03-hsb-lanserar-ny-aegarmodell-foer-unga">Bostadsrättsnytt</a> om en ny modell som bostadsbolaget HSB tagit fram i syfte att underlätta för unga att köpa bostad. Den går under namnet HSB Dela och går ut på att unga vuxna, i åldrarna 18 till 29 år, med bosparande i HSB erbjuds att köpa en nyproducerad lägenhet med en lägre kapitalinsats. Genom ett tioårigt samägandeavtal går bolaget in och finansierar 50 procent av bostadsköpet. <br><br>Modellen ska först testas som pilotprojekt i 23 lägenheter (ettor och tvåor) tillhörande Brf Blanka på&nbsp;Lindholmen&nbsp;i Göteborg, där kontrakt nu uppges ha tecknats för samtliga av lägenheterna. Det skriver HSB Göteborg i ett pressmeddelande.&nbsp; <br><br>Victor&nbsp;Wellsmo, 22 år, uppges ha tecknat avtal för en av bostadsrätterna.&nbsp; &nbsp;<br>– Om det inte var för HSB Dela hade jag inte kunnat köpa en bostad. Och nu känns det såklart jättebra att jag kan flytta hemifrån till en helt egen lägenhet utan att behöva leva med otryggheten och stressen över att hela tiden leta efter ett nytt hem, säger han i pressmeddelandet. <br><br>Ägarmodellen testas nu i Göteborg för att kunna utvecklas och på lite längre sikt lanseras i flera delar av landet. <br>– Det var väldigt högt tryck på lägenheterna i HSB Dela och vi tittar nu på att utveckla satsningen för att i framtiden kunna erbjuda fler unga ett delägt boende. Vi tror verkligen att detta kan vara en av lösningarna på det faktum att många unga inte tar sig in på bostadsmarknaden, säger vd HSB Göteborgs vd Lars Göran Andersson i pressmeddelandet.&nbsp; &nbsp;<br><br>Bostäderna i Brf Blanka från HSB beräknas vara klara för inflyttning under våren 2021, och kommer då vara belägna i stadsdelen Lindholmshamnen som just nu är under utveckling. Totalt får föreningen 122 bostadsrätter, varav 23 med HSB Dela som ägarmodell.&nbsp;&nbsp;</p>'
template: articles/article
sponsored: false
hide_from_home: false
artikel_typ: nyhet
views: 441
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: bostadsmarknad
tags:
  - 'HSB Dela'
  - 'HSB Göteborg'
  - 'Brf Blanka'
  - Toppnyhet
id: f791eed5-fc15-453f-8d0c-72bd8b4190ab
