title: 'Stockholm: Byggstart för ny brf i Bromsten'
ingress: |
  <p>I Bromsten, Stockholms kommun, har HSB nyligen byggstartat projektet brf Ester där en del av lägenheterna avsatts till HSB Dela för unga bosparare. Inflyttning kan preliminärt påbörjas under inledningen av år 2024, enligt ett pressmeddelande från bostadsföretaget.
  </p>
  
intro_image: /assets/img/ester_hero01-park_ver03_final.jpg
long_form:
  -
    type: text
    text: '<p>HSB Bostad har startat bygget av en ny bostadsrättsförening i Bromsten, Stockholms kommun: Brf Ester. Enligt uppgift till Bostadsrättsnytt skedde byggstarten i början av december i år. Av ett pressmeddelande från bostadsföretaget framgår att det handlar om totalt 152 nya bostadsrätter och att inflyttning i föreningen är planerad att inledas i början av 2024. De flesta av lägenheterna byggs med balkong eller uteplats.<br><br>Projektets första etapp med 33 bostadsrätter säljstartade i september och försäljningen av lägenheterna i andra etappen startar den 30 januari 2022. Lägenheterna kommer att inrymmas i flerbostadshus som ska uppföras i Bromsten (Bromstensstaden) inom stadsdelsområdet Spånga-Tensta, Stockholm Västerort. <br><br>Storlekarna på bostäderna varierar från ett till fyra rum och kök, varav samtliga av första etappens ettor, tvåor och treor kunnat förvärvas genom <a href="https://bostadsrattsnytt.se/nyheter/bolan/2019-06-03-hsb-lanserar-ny-aegarmodell-foer-unga">HSB Dela</a> för unga bosparare. Konceptet går ut på att köpare tecknar ett samägandeavtal med bostadsföretaget.<br>– HSB Dela har mottagits på ett mycket bra sätt och det är glädjande att vi kan hjälpa våra unga bosparare in på bostadsmarknaden. Vi såg även en stor efterfrågan på stora lägenheter, alla tre rum och kök sålde slut nästan direkt, säger Linda Younes som är affärsområdeschef (Försäljning och Marknad) på HSB Bostad pressmeddelandet från bostadsföretaget. <br><br><b>Kort om HSB Dela</b><br>Konceptet går ut på att unga vuxna i åldrarna 18 till 29 år med bosparande i HSB erbjuds att, med en lägre kapitalinsats, köpa en nyproducerad lägenhet. Genom ett tioårigt samägandeavtal går företaget in och finansierar 50 procent av bostadsköpet. Lägenheten kan säljas när som helst efter tillträdet skett och då säljs också HSB:s andel i bostaden, vilken köparen även kan förvärva efter fem år.</p>'
template: articles/article
sponsored: false
hide_from_home: false
artikel_typ: nyhet
views: 178
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'HSB Bostad'
id: 0c622611-5f06-49b5-8d2e-9c77667ad374
