title: 'Storstäderna sämst för äldre att bo i'
ingress: |
  <p>Storstäderna är minst fördelaktiga för äldre svenskar att bo i medan Västerbotten är bäst. Detta visar en ny rapport från Länsförsäkringar Fastighetsförmedling.
  </p>
  
intro_image: /assets/img/mostphotos/4e0b7176-8ead-4b98-8515-6108a7e27f46.jpg
long_form:
  -
    type: text
    text: '<p>Kommunerna Bjurholm och Malå i Västerbottens län och Överkalix i Norrbotten är topp tre bästa kommunerna för äldre att bo i. Det visar ett index som Länsförsäkringar Fastighetsförmedling tagit fram som baseras på siffror från Statistiska Centralbyrån, Boverket och Socialstyrelsen.&nbsp;</p><p><br></p><p>I ett pressmeddelande från Länsförsäkringar framgår det att det är minst fördelaktigt för äldre att bo i Sveriges storstäder. Allra sämst är det i Malmö stad. Länsförsäkringar listar landets kommuner där 253 platser finns och Malmö har alltså sistaplatsen. På plats 221 ligger Stockholm och på 224 återfinns Göteborg.&nbsp;</p><p><br></p><p>Vad som avgör om en kommun är bra att bo i eller inte när man är äldre har bedömts utifrån hyresnivåer, flyttskatt, betyg på hemtjänst och antalet platser på särskilda boenden. I Malmö finns det alltså höga hyror, hög flyttskatt, låga betyg på hemtjänst och få särskilda boendeplatser medan det är tvärtom i Bjurholm.&nbsp;</p><p>– Att äldre har möjlighet att byta bostad efter behov är avgörande för rörligheten på hela bostadsmarknaden. Om ett äldre par får möjlighet att flytta från villan till något mindre som passar dem bättre kan en barnfamilj köpa deras villa och lämna sin lägenhet. Barnfamiljens lägenhet blir då den första gemensamma lägenheten för ett ungt par, som i sin tur lämnar sina ettor där två ungdomar som saknade eget boende kan flytta in, säger Marcus Svanberg, vd&nbsp; på Länsförsäkringar Fastighetsförmedling, i pressmeddelandet.&nbsp;</p><p><br></p><h3>Lista över de tio bästa kommunerna att bo i för äldre:&nbsp;</h3><ol><li>Bjurholm</li><li>Malå</li><li>Överkalix</li><li>Vilhelmina</li><li>Vindeln</li><li>Ånge</li><li>Strömsund</li><li>Olofström</li><li>Kalix</li><li>Bräcke</li></ol>'
template: articles/article
sponsored: false
hide_from_home: false
artikel_typ: nyhet
views: 256
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - toppnyhet
  - äldre
  - 'länsförsäkringar fastighetsförmedling'
  - scb
id: 1c4d1128-1d09-4231-8058-9a2ad1081344
