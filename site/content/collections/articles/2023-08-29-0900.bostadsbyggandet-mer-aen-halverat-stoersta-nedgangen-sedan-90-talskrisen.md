title: 'Bostadsbyggandet mer än halverat – största nedgången sedan 90-talskrisen'
ingress: |
  <p>Nya siffror från SCB visar på en kraftig nedgång för bostadsbyggandet i landet under de första två kvartalen 2023. Mer än en halvering jämfört med samma period ifjol och därmed den största minskningen sedan 90-talskrisen. Det rapporterar SR.
  </p>
  
intro_image: /assets/img/23886457-byggarbete-1693232896.jpg
long_form:
  -
    type: text
    text: '<p>Under de första två kvartalen 2023 har bostadsbyggandet i landet mer än halverats, jämfört med samma period ifjol. Det rapporterar Sveriges Radio (SR) Ekot med hänvisning till preliminära siffror från Statistiska centralbyrån (SCB). <br><br>Enligt branschorganisationen Byggföretagens chefsekonom Fredrik Isaksson är nedgången den största sedan 90-talskrisen och dagens nivå ska vara den lägsta på runt tio år. <br>– Det är naturligtvis väldigt allvarligt för våra medlemsföretag som jobbar med att producera nya bostäder. Det blir svårt att hålla produktionen igång när det inte kommer in några nya ordrar och på sikt så leder det här ju till en minskad sysselsättning i branschen, säger Fredrik Isaksson till SR.<br><br>Exempelvis uppgick nybyggnationerna av småhus och flerbostadshus i Storstockholm till 8 000 första halvåret 2022. För samma period i år blev noteringen omkring 2 700. Liknande tendenser går att se även på andra håll i landet. Det ser ut att gå sämre på de allra flesta håll. <br>– På flerbostadshussidan så viker både bostadsrättsbyggandet och hyresrättsbyggandet, fortsätter Fredrik Isaksson. <br><br>För SR P4 Jönköping berättar infrastruktur- och bostadsminister Andreas Carlson (KD) att regeringen tillsatt utredningar som ska titta närmare på bostadsbehovet i landet, som han påpekar har byggts upp under mycket lång tid. <br>– Det har varit eftersatt under decennier, så givetvis tar det tid att vända. Men situationen är allvarlig och vi arbetar i mycket högt tempo, säger Andreas Carlson till SR.</p>'
template: articles/article
sponsored: false
hide_from_home: false
artikel_typ: nyhet
views: 191
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - SR
  - Byggföretagen
  - Regeringen
  - Toppnyhet
id: 5d56f7b5-54db-454c-8b5d-b5887c6d4b6d
