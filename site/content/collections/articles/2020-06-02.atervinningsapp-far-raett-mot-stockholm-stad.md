title: 'Återvinnings-app får rätt mot Stockholms stad'
ingress: |
  <p>Delar av appen Tiptapp, som låter privatpersoner hjälpa varandra att transportera skräp till återvinningscentraler, förbjöds 2018 av Stockholms stad. Detta på grund av att kommunen ansåg att det strider mot renhållningslagstiftningen. Nu har dock Tiptapp fått rätt i mark- och miljödomstolen och förbudet upphävs.
  </p>
  
intro_image: /assets/img/mostphotos/33931689-beautiful-stockholm-city-hall-castle.jpg
long_form:
  -
    type: text
    text: '<p>Alla behöver vi någon gång rensa ut hemma och tömma allt återvunnet skräp vi samlat på oss. Saknar man bärhjälp eller bil kan det bli svårt att transportera sakerna till en återvinningscentral. Ett sätt att lösa problemet på är att hjälpa varandra med transport av återvinning, vilket privatpersoner kan göra i appen Tiptapp, som funnits sedan 2016. Men 2018 förbjöds Tiptapp att erbjuda transport till något annat företag än de som Stockholms stad själva anlitat för transport av avfall. Detta på grund av att kommunen tolkar att renhållningslagstiftningen inte tillåter att privatpersoner hjälper varandra med transport av skräp till en återvinningscentral, enligt ett pressmeddelande från Centrum för rättvisa.</p><p><br></p><p>Tiptapp valde att överklaga förbudet med hjälp av Centrum för rättvisa. Överklagan gjordes först till länsstyrelsen och sedan till mark- och miljödomstolen. Enligt Tiptapp saknar förbudet stöd i lagen och skapar en oproportionerlig inskränkning i deras näringsfrihet. Flera kommuner och nätverket Tillväxt och tillsyn, där 30 kommuner finns anslutna, har stöttat Tiptapp och hållt med om att renhållningslagstiftningen inte ska hindra appens tjänster.&nbsp;</p><p><br></p><p>Den 26 maj gav mark- och miljödomstolen Tiptapp rätt mot Stockholms stad. Därmed upphävdes kommunens förbud mot delar av appen. Mark- och miljödomstolen menar att verksamheten Tiptapp bedriver inte är olaglig. <br>– Det här är en bra dom som inskärper vikten av den grundlagsskyddade näringsfriheten. För att en myndighet ska kunna förbjuda ett företag från att bedriva näringsverksamhet måste det krävas tydligt stöd i lagen, och något sådant har det inte funnits i&nbsp;det här fallet. Att mark- och miljödomstolen upphäver förbudsbeslutet är därför logiskt och riktigt, säger Fredrik Bergman, som är chef för Centrum för rättvisa och ombud för Tiptapp, i pressmeddelandet.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 428
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: energi-och-miljo
tags:
  - tiptapp
  - 'stockholm stad'
  - 'centrum för rättvisa'
  - Toppnyhet
id: 538491ff-55bb-44a4-831e-61f30b08ddc0
