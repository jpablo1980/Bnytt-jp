title: 'Här har bostadsrättspriserna i Göteborg ökat mest'
ingress: |
  <p>Under 2010-talet har priserna på bostadsrätter ökat mest i Göteborg av Sveriges storstäder. I Göteborg steg priserna med 103 procent och störst prisökning har skett i Angered-Bergsjön, skriver Dagens industri som tagit del av en kartläggning gjord av Länsförsäkringar Fastighetsförmedling.
  </p>
  
intro_image: /assets/img/mostphotos/35468994-skansen-krona-i-mitten-omgiven-av-goteborgs-stad.jpg
long_form:
  -
    type: text
    text: '<p>Göteborg är den storstad i Sverige som haft störst procentuell prisökning på bostadsrätter under 2010-talet. Det visar en ny kartläggning från Länsförsäkringar Fastighetsförmedling som Dagens industri tagit del av. De stadsdelar i landet där priset stigit mest ligger i Göteborg och störst har prisökningen varit i Angered-Bergsjön. Där har priset stigit med hela 236 procent under det senaste decenniet. <br>– Uppgången i Angered och Bergsjön beror till stor del på historiskt låga priser och att populariteten för området ökat, säger Nils Sigurd, fastighetsmäklare på Länsförsäkringar Fastighetsförmedling i Göteborg, till Dagens industri.&nbsp;</p><p><br></p><p>Andra stadsdelar i Göteborg där priserna stigit rejält under 2010-talet är Kortedala-Nylöse där prisökningen varit 169 procent och norra Hisingen som haft en prisökning på 155 procent. Även i stadsdelarna Lundby och Askim-Frölunda-Högsbo har bostadsrätternas värde ökat. I Lundby steg priserna med 126 procent och i Askim-Frölunda-Högsbo med 112 procent.&nbsp; Sett till hela Göteborgs kommun steg bostadsrättspriserna med 103 procent under 2010-talet.&nbsp;</p><p><br></p><p>Att bostadsrättspriserna ökat så mycket på dessa platser beror på att priserna i områdena är jämförelsevis låga och att det är lätt att ta sig in till centrala Göteborg, förklarar Länsförsäkringar Fastighetsförmedlings vd Marcus Svanberg för Dagens industri. Han menar också att marknaden återhämtat sig från det prisfall som skedde på grund av att amorteringskravet infördes.<br>– Hade vi inte infört amorteringskraven hade nog priserna varit ännu mer uppblåsta. Nu känns marknaden mer sund än den gjorde för tre år sedan, säger Marcus Svanberg.</p>'
template: articles/article
sponsored: false
artikel_typ: nyhet
views: 1725
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - 'länsförsäkringar fastighetsförmedling'
  - 'dagens industri'
id: 8be6b7c8-4fe4-42ed-88ce-178984c43dd1
