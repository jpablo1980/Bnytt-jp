title: 'Svårt få ersättning för fel i bostadsrätt efter köp'
ingress: |
  <p>Det höga trycket på dagens bostadsmarknad gör det svårare för köpare att upptäcka fel i tid, och lyckas man inte med det kan det bli dyrt. Om detta handlade veckans Plånboken i SR.
  </p>
  
intro_image: /assets/img/25149702-worried-woman-standing-in-kitchen.jpg
long_form:
  -
    type: text
    text: '<p>På dagens heta bostadsmarknad kan det vara svårt för köpare att upptäcka eventuella fel på objektet innan kontraktskrivning, och framträder de först efter köpet kan det bli en dyr historia. Det var temat för veckans avsnitt av Plånboken i Sveriges Radio (SR) P1, som bland annat innehöll intervjuer med Magnus Bäckström, kundvägledare på Mäklarsamfundet, och Staffan Teste, ordförande i föreningen Bostadsrättsägarnas Riksförbund.<br><br>Bostadsrättsköpare har ett stort ansvar att undersöka lägenhetens skick innan affären görs, så kallad undersökningsplikt som enligt lagen är långtgående. För fastigheter gäller lagen jordabalken, medan bostadsrättslagen och köplagen är tillämpliga på bostadsrätter. <br>– Den säger bland annat då att köparen ansvarar för alla dom fel som köparen hade kunnat upptäcka vid en noggrann undersökning innan köpet, och som man kunde förvänta sig med hänsyn till ålder på de olika delarna. Och mindre fel och brister som inte har haft påverkan på köpeskillingen, förklarar Magnus Bäckström i inslaget.<br><br>De allvarligaste felen som inte går att upptäcka finns ofta i badrum, tillägger Staffan Teste.&nbsp; <br>– Och då pratar vi om stora pengar, 150 000 till 250 000 för att renovera ett badrum, säger han till Plånbokens reporter.<br><br>Men att som spekulant hinna göra en grundlig genomgång av en bostadsrätt innan man slår till är inte så lätt i dagens läge. Enligt Stefan Teste har det blivit allt svårare i och med att det ofta är många som vill åt samma objekt. <br>– Näe, jag tror inte man har en chans att göra det längre. Jag menar, ibland, det har hittills varit säljarens marknad och det har varit fullt med folk som vill köpa lägenheten och då ser man inte alla ytor heller i lägenheten, förklarar han. <br><br>Säljarens ansvar rör sådant som dolda fel, utfästelser och garantier som denne lämnat. För mindre fel och brister ligger ansvaret på köparen. I de fall säljaren har lämnat information om att något är trasigt så utvidgas köparens undersökningsplikt för det området. <br><br>Mäklarens uppgift i sammanhanget är att vidareförmedla information om brister som han fått del av, till exempel från säljaren, bostadsrättsföreningen eller från annat håll, som kan antas vara av betydelse för köpet. <br><br>Mindre fel och brister som inte påverkat slutpriset för bostaden kan det alltså bli svårt att som köpare få ersättning för. Stefan Teste tycker dock att man borde kunna få ersättning även om felen är små.&nbsp; <br>– Det är som Mäklarförbundet säger här, att är det så att det är ett litet pris i förhållande till vad man har köpt lägenheten för, då brukar domstolarna döma bort det. Alltså då får man inte ut pengarna. Och där tycker jag det är en svaghet i lagstiftningen. Det måste ju ändå vara så att, har man fel så måste man ju kunna få åtgärda såna fel.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 752
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - SR
  - 'Bostadsrättsägarnas Riksförbund'
  - Mäklarsamfundet
id: 90abcf58-8a03-4a6f-a04d-d9af1aedbc4a
