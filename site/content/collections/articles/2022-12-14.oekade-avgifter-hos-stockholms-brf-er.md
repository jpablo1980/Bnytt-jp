title: 'Ökade avgifter hos HSB Stockholms brf:er'
ingress: |
  <p>Över hälften av de bostadsrättsföreningar som är kopplade till HSB Stockholm kommer höja sina avgifter från årsskiftet. De flesta föreningar höjer avgiften med 1-5 procent, skriver HSB i ett pressmeddelande.
  </p>
  
intro_image: /assets/img/mostphotos/58710572-solreflektion-i-s-t-erikstorn-istockholm.jpg
long_form:
  -
    type: text
    text: '<p>Sämre ekonomi och ökade kostnader är orsaker till att många bostadsrättsföreningar tvingas höja avgiften efter nyår. HSB Stockholm har&nbsp; tittat på de föreningar som har ekonomisk förvaltning hos dem och ser att 57 procent av dessa 680 föreningar kommer genomföra en höjning. Andelen föreningar som kommer höja avgiften har ökat med 269 procent jämfört med i fjol.&nbsp;</p><p>– Bostadsrättsföreningar i Stockholm har av tradition varit måna om att hålla nere avgifterna, vilket varit möjligt med normala energikostnader och nollränta. Nu är sötebrödsdagarna över, avgifterna måste upp, säger Cecilia Jutell, analytiker på HSB Stockholm.</p><p><br></p><p>I ett pressmeddelande skriver HSB att de 45 procent av de föreningar som höjer avgiften gör det med 1-5 procent medan 37 procent gör det med 5-10 procent. Endast 6 procent höjer med 15 procent eller mer. Den genomsnittliga höjningen bland de som höjer avgiften är 8 procent, och bland det totala antalet föreningar höjs avgiften med 5 procent.&nbsp;</p><p>– Sett till föreningarnas räntekänslighet, som i snitt är åtta procent, hade jag hade velat se en högre genomsnittlig höjning. Men det som förvånar mig mest är att knappt hälften av föreningarna sitter still i båten och lämnar avgiften oförändrad. Det är inte ett alternativ just nu, säger Cecilia Jutell.</p>'
template: articles/article
sponsored: false
hide_from_home: false
artikel_typ: nyhet
views: 410
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - toppnyhet
  - hsb
  - avgift
id: a7a74cd6-a01e-4e09-bfe6-a0042a507355
