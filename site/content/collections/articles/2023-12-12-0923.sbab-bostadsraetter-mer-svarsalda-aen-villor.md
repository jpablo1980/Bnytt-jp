title: 'SBAB: Bostadsrätter mer svårsålda än villor'
ingress: |
  <p>Det har blivit svårare att sälja lägenheter än villor. Den slutsatsen drar SBAB utifrån statistik för november från bankens bostadssajt Booli. Under månaden var försäljningsläget tuffast i Storstockholm, liksom föregående månad.
  </p>
  
intro_image: /assets/img/b46b94b1-759e-4b0e-94f6-5758ca41d1da-w_960.jpg
long_form:
  -
    type: text
    text: '<p>I samband med att SBAB publicerade indikatorn Bomarknadstempen för oktober 2023, konstaterade banken att försäljningsläget för lägenheter blivit sämre i Stockholms län än i de övriga två storstadslänen. Den senaste indikatorn som släpptes nyligen visar att läget var tuffast i huvudstadslänet även i november. Det framgår också att det på svensk bostadsmarknad blivit svårare att sälja bostadsrätter än villor.<br><br>Medan försäljningsläget för villor förblev nära på oförändrat i november fortsatte det att försämras för säljare av lägenheter. Under månaden syntes dock en mindre uppgång i antalet budgivare, försiktigt stigande budpremier och ett minskat utbud, men detta ska ha motverkats av längre annonstider och att fler annonser återpublicerades.&nbsp;</p><p>– Försäljningsläget för lägenheter fortsatte att försämras mellan oktober och november. Det är inte bottenfruset, men rejält frostigt. Nedgången syns i samtliga tre storstäder, men med en brantare nedgång i Storstockholm. Det spekuleras nu i om Riksbankens besked om att inte höja styrräntan i december och sjunkande längre marknadsräntor kan öka optimismen på bostadsmarknaden. Mot detta står dock att många bostadsrättsföreningar kommer att behöva höja sina månadsavgifter rejält framöver, särskilt i Storstockholm där skulderna är högst, säger SBAB:s chefsekonom Robert Boije i ett pressmeddelande.</p><p><br>Bomarknadstempen är en månatlig undersökning från SBAB, baserad på data från bankens bostadssajt Booli, och den avser mäta hur lätt/svårt det är att sälja en bostad i Sverige.</p>'
template: articles/article
sponsored: false
hide_from_home: false
artikel_typ: nyhet
views: 326
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - SBAB
  - Booli
id: 6a0222f6-554c-41a0-8f2a-910ba0aa8f47
