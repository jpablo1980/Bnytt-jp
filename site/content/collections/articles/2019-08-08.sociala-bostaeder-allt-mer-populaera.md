title: 'Sociala bostäder allt mer populära'
ingress: |
  <p>Ett av Sveriges växande folkhälsoproblem är ofrivillig ensamhet. Samtidigt blir antalet singelhushåll allt fler. Men nu har intresset för så kallade socialt hållbara flerbostadshus ökat, med gemensamma ytor för umgänge. Detta skriver Sydöstran.
  </p>
  
intro_image: /assets/img/mostphotos/32547889-mid-rise-modern-apartment-buildings.jpg
long_form:
  -
    type: text
    text: '<p>Att vara ensam utan att själv ha valt det är skadligt för hälsan och kan likställas med att röka 15 cigaretter om dagen. Nästan fyra av tio hushåll i Sverige består av endast en vuxen och med den siffran toppar vi den internationella statistiken över ensamhushåll.&nbsp; Denna negativa utveckling har fått bostadsutvecklare att tänka på hur detta kan lösas. En idé är att skapa mer sociala bostadshus där det finns gemensamma ytor och mötesplatser. <br>– Det kan till exempel vara att man i varje trapphus har ett gemensamt vardagsrum på entréplan ut mot gården, eller att man på trapphusnivå har gemensamma balkonger, säger Kristoffer Roxbergh, arkitekt på byrån White, till Sydöstran.&nbsp;</p><p><br></p><p>Kristoffer Roxbergh berättar också för Sydöstran att han tror att trenden snart kommer bli ännu mer populär. En studie av studenters boendeönskemål som artikektbyrån White gjort för ett par år sedan bekräftar tesen. <br>– Där såg vi att en väldigt stor andel helst ville ha någon form av delad bostad. Men jag är helt övertygad om att det inte bara gäller studenter, utan att det finns en bredare efterfrågan, menar Kristoffer Roxbergh.</p><p><br></p><p>Hyresrättsutvecklarna har oftast varit bättre på att skapa socialt hållbara bostäder. Bostadsrättsmarknaden har hamnat lite på efterkälken då borätter gått lätt att sälja. Men nu tror Kristoffer Roxbergh att även de som bygger borätter måste tänka om och skapa ytor för umgänge bland grannarna.&nbsp;</p>'
template: articles/article
sponsored: false
artikel_typ: nyhet
views: 1123
puff_font_size: 24
article_font_size: 24
topnews_font_size: 48
clicks: 9
link: '1'
categories: ovrigt
tags:
  - 'sociala bostäder'
  - sydöstran
  - arkitektbyrå
  - white
  - 'gemensamma ytor'
  - umgänge
  - grannar
  - toppnyhet
id: 705f0e08-ae01-4e9f-bf6a-e17a579d5537
