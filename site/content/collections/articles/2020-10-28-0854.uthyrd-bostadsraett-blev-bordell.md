title: 'Uthyrd bostadsrätt blev bordell'
ingress: |
  <p>Bostadsrätt i Stockholm användes som bordell under tiden den hyrdes ut via Airbnb. Detta enligt Hem & Hyra.
  </p>
  
intro_image: /assets/img/37017207-bostader-husfasader-bostadshus.jpg
long_form:
  -
    type: text
    text: '<p>Innehavaren av en bostadsrätt i Stockholm åkte på en långresa med sin sambo i början av året och hyrde under tiden ut lägenheten via&nbsp;Airbnb. När paret kom hem igen hade hyresgästerna flyttat ut och det uppdagades senare att bostadsrätten använts som bordell under uthyrningsperioden. Det skriver tidningen Hem &amp; Hyra. <br><br>Till att börja med fann ägaren till lägenheten bland annat ett stor paket kondomer i bostaden och ett par trosor låg gömda bakom en dörr. Alla vinglas var också&nbsp;nydiskade. Vidare syntes en underlig fläck på vardagsrumsmattan som visade sig vara svår att få bort. <br><br>En dryg månad senare blev samboparet kontaktade av polisen som berättade att lägenheten hade använts som bordell medan de varit bortresta. Ägaren av bostadsrätten trodde att han hyrt ut den till ett trevligt par, men i själva verket var det en hallick och hans medhjälpare som hållit flera kvinnor i lägenheten för att sälja sex. <br>– Först får man en chock, sedan blir man ledsen för offrens skull. Att ens lägenhet som är en trygg plats för en själv blir ett fängelse för en annan, säger bostadsrättsinnehavaren till Hem &amp; Hyra.&nbsp; <br><br>Då lägenheten blev en ständig påminnelse av vad som pågått där valde samboparet till slut att flytta därifrån. Nu ska de bo på en annan ort.&nbsp; <br><br>Av Hem &amp; Hyras artikel framgår att om en hyresvärd tillåter andrahandsuthyrning av en lägenhet och känner till att det bedrivs sexhandel där, men inte agerar för att uthyrningen ska upphöra, kan värden bli medskyldig till koppleri.&nbsp;<br><br>Där återfinns också en beskrivning av andrahandslägenheter som “den mest attraktiva marknadsplatsen för organiserad prostitutionsverksamhet i storstäderna”, med Polisens lägesrapport över människohandel för sexuella och andra ändamål från 2018 som referens.&nbsp; <br><br>Enligt artikeln är det oklart hur många lägenhetsbordellerna är, samtidigt som Christian&nbsp;Frödén, gruppchef vid polisens människohandelssektion i Stockholm, uppger att de finns överallt.&nbsp; &nbsp;<br>– Ofta ligger de i innerstan. Gärna på adresser där man kan smita in lite ostört, förklarar han för Hem &amp; Hyra.&nbsp;&nbsp;</p>'
template: articles/article
sponsored: false
hide_from_home: false
artikel_typ: nyhet
views: 480
puff_font_size: 24
article_font_size: 24
topnews_font_size: 46
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Hem & Hyra'
  - Toppnyhet
id: f72a9329-9637-410e-909c-288e653f2093
