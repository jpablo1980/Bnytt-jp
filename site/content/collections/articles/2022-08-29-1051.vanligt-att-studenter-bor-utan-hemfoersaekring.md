title: 'Många studenter bor utan hemförsäkring'
ingress: |
  <p>Det är inte ovanligt att studenter som flyttat till en annan ort för att studera saknar hemförsäkring och dessutom är omedvetna om det, enligt Konsumenternas Försäkringsbyrå.
  </p>
  
intro_image: /assets/img/ba8c89c2-ebe2-4580-815f-ec9077824135-w_960.jpg
long_form:
  -
    type: text
    text: '<p>Många unga vuxna som flyttar hemifrån för att studera på annan ort skaffar ingen hemförsäkring, i tron om att de täcks av föräldrarnas försäkring. Dock gäller inte detta om man flyttar hemifrån och skriver sig på en ny adress. Det framgår av ett pressmeddelande från Konsumenternas Försäkringsbyrå.<br>– Det är tyvärr inte ovanligt att studenter missar att skaffa en hemförsäkring. Många tror att de fortfarande omfattas av sina föräldrars hemförsäkring men föräldrarnas försäkring gäller inte när man har flyttat hemifrån och är folkbokförd på studieorten, säger byråns chef Anna-Karin Baltzari Danfors i pressmeddelandet.<br><br>Enligt Anna-Karin Baltzari Danfors visar siffror från Statistiska centralbyrån (SCB) att nio procent av de studerande saknade en hemförsäkring år 2020, jämfört med 3,5 procent i genomsnitt för hela befolkningen (16 år och uppåt). <br>– Vi ser tydligt i vägledning, när konsumenter ringer och mejlar oss, att det kan leda till mycket tråkiga konsekvenser om studenter saknar en hemförsäkring, säger hon till Bostadsrättsnytt. <br><br>Hon tillägger att byrån via sin vägledning får in runt 11 000 samtal och mejl om året.<br><br>Oavsett om man som student bor i studentrum, som inneboende eller i en egen lägenhet behövs som regel att man tecknar en egen hemförsäkring. I sällsynta fall kan en inneboende dela försäkring med hyresvärden. Är bostaden en bostadsrätt behövs både egen hemförsäkring och bostadsrättstillägg.<br><br>En hemförsäkring kan täcka mer än bara bostaden och dina saker i den. Exempelvis gäller den även vid akuta olycksfall under utlandssemestrar, rättsskydd och om man blir rånad utanför sin bostad.<br>– Det kan kännas onödigt att teckna en försäkring om man inte äger så många saker men hemförsäkringen ger ett bra ekonomiskt skydd vid många händelser. Att vara oförsäkrad kan bli dyrt. Det kan handla om miljonbelopp, säger Konsumenternas Försäkringsbyrås jurist Peter Stark i pressmeddelandet.<br><br>Där listas också några tips till studenter som flyttat hemifrån. Bland annat lyfts att det finns särskilda hemförsäkringar för studenter som är billigare än vanliga hemförsäkringar, vilka uppges kunna vara tillräckliga för de som inte har så många dyra ägodelar.<br><br>Vidare finns information om att reseskydd ofta inte gäller om man är bortrest i över 45 dagar.&nbsp;Ett annat tips är att de som studerar vid universitet eller högskolor i Sverige automatiskt är försäkrade vid resor till och från skolan, men inte på fritiden.<br><br>Konsumenternas Försäkringsbyrå är en oberoende stiftelse som ger kostnadsfri vägledning inom försäkring och pension. Byråns styrelse tillsätts av Konsumentverket, Finansinspektionen och branschorganisationen Svensk Försäkring.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 149
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - 'Konsumenternas Försäkringsbyrå'
id: 54d0e230-795f-482f-8aea-c1137e6a14a0
