title: 'Stockholm: Stor förtjänst att hyra studentlägenhet istället för att köpa'
ingress: |
  <p>Beräkningar från Länsförsäkringar och uppgifter från Svensk Mäklarstatistik visar vad studentlägenheter kostar på vanliga studieorter i landet. Dyrast är det i Stockholm och där tjänar studenter mest på att hyra istället för att köpa.
  </p>
  
intro_image: /assets/img/11837751-studenter.jpg
long_form:
  -
    type: text
    text: '<p>Lagom till skolstarten har statistikleverantören <b>Svensk Mäklarstatistik</b> tittat närmare på vad en studentlägenhet, i form av en genomsnittlig etta upplåten med bostadsrätt, kostar i olika svenska studentstäder i 22 kommuner. <br><br>Fokus har legat på sådant som medelpris i nuläget, kontantinsats och månadskostnad. I beräkningen omfattar månadskostnaden en boränta på tre procent, två procent i amortering, samt avgiften till föreningen. Mätperioden uppges vara juni–aug i år.<br><br>Enligt sammanställningen är medelpriset högst i huvudstaden, där det också krävs störst kontantinsats och studenter har den högsta månadskostnaden. Medelpriset för en lägenhet uppgår till 2 712 000 kronor, kontantinsatsen landar på 407 000 kronor, och månadskostnaden är 11 400 kronor.<br><br>Näst dyrast är det att förvärva en studentlägenhet i Göteborg, med ett medelpris på 2 086 000 kronor, varav 313 000 behövs till kontantinsatsen, och månadskostnaden landar på 9 700 kronor. <br><br>Den billigaste studentstaden att köpa lägenhet i är Sundsvall, där medelpriset är 601 000 kronor, kontantinsatsen uppgår till 90 000 kronor och månadskostnaden ligger på 4 800 kronor.</p><p><br>Även bolaget <b>Länsförsäkringar</b> har valt att undersöka hur kostnader för studentlägenheter skiljer sig mellan olika studentstäder, men utifrån en lite annan vinkel där kostnader för att hyra lägenhet jämförs med kostnader för att äga en. Totalt ingår statistik för 21 svenska studentstäder i underlaget.<br><br>Resultaten visar bland annat att det är i Stockholm som studenter tjänar mest på att hyra istället för att köpa en lägenhet; den genomsnittliga förtjänsten uppges ligga på 2 203 kronor i månaden. Enligt uppgift från Länsförsäkringar ligger den uppskattade hyran på 5 698 kronor per månad för exempellägenheten i staden.&nbsp;<br><br>Näst mest tjänar en student på att hyra lägenhet i Lund; 1 819 kronor i månaden. <br><br>Bäst förutsättningar för att köpa studentlägenhet istället för att hyra en återfinns i Sundsvall, där förtjänsten uppgår till 1 303 kronor per månad.<br><br>Den typlägenhet för köp som bolagets beräkningar gjorts utifrån är en bostadsrätt med en boarea om 23 kvadratmeter. Lägenheten är belånad till 85 procent, boräntan ligger på 1,30 procent, och amorteringen uppgår till två procent av belåningsgraden. Månadsavgiften till föreningen har uppskattats till 1 750 kronor. Exempellägenheten med hyresrätt som upplåtelseform ska vara av motsvarande storleksklass.</p><p><br>Länsförsäkringar ska ha gjort undersökningen med hjälp av statistik från Svensk Mäklarstatistik, BostadsPortalen, Bostadslistan, Bostadsförmedlingen, samt fastighetsbolaget K2A. Aktuell statistik ska avse perioden juli–augusti 2022.</p>'
template: articles/article
sponsored: false
hide_from_home: false
artikel_typ: nyhet
views: 337
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Svensk Mäklarstatistik'
  - Länsförsäkringar
id: ccececa6-470c-4569-a206-a7dd10352738
