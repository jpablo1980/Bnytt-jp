title: 'Stockholm: Misstänkta bedrägerier vid andrahandsuthyrning i Älvsjö'
ingress: |
  <p>Den senaste tiden har Globenpolisen i Stockholm fått in mer än tio anmälningar om bedrägeri vid andrahandsuthyrning av en lägenhet i Älvsjö. Det rapporterar Mitt i Söderort.
  </p>
  
intro_image: /assets/img/24478460-alvsjo-pendeltagstation.jpg
long_form:
  -
    type: text
    text: '<p>Vid slutet av årets marsmånad fick Globenpolisen i Stockholm in en drös med anmälningar rörande bedrägerier vid andrahandsuthyrning av en lägenhet, över tio rörde en bostad i centrala Älvsjö. Det står att läsa i lokaltidningen Mitt i Söderort. Enligt anmälningarna har personer lurats att erlägga handpenning för kontrakt gällande uthyrning i andrahand men aldrig fått tillgång till någon lägenhet. <br><br>Anmälare uppger att de förlorat upp till 24 000 kronor. Polisen befarar att det kan vara en och samma person, alternativt en liga, som ligger bakom bedrägerierna ifråga. Tillvägagångssättet ska har varit att under falskt namn hyra en lägenhet i andrahand, för att därefter utge sig för att vara lägenhetsinnehavaren och öppen för andrahandsuthyrning.<br>– Det har skett genom annonser och genom att man bjudit in till visningar. Många behöver en lägenhet snabbt och går med på att betala handpenning för att känna sig säkra på att få lägenheten. Sedan har de inte kunnat få kontakt med den falska hyresvärden igen, säger kommunpolis Felicia Alonzo till Mitt i Söderort. <br><br>Hon tillägger att för de som önskar hyra en bostadsrätt i andra hand, så kan det vara en god idé att ta kontakt med bostadsrättföreningens styrelse innan man skriver avtal. Detta i syfte att försäkra sig om att den som hyr ut är den personen utger sig för att vara. Och att brf-styrelsen godkänt andrahandsuthyrning av lägenheten, det kan också räcka med godkännande från hyresnämnden. För hyresrätter är det fastighetsägaren man kan vända sig till. <br>– Det är också viktigt att inte föra över pengar innan man fått tillgång till lägenheten, fortsätter Felicia Alonzo.<br><br>I nuläget ska en förundersökning ha inletts, men polisen uppges ännu inte ha några misstänkta.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 737
puff_font_size: 24
article_font_size: 24
topnews_font_size: 40
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Mitt i'
  - Polisen
  - Toppnyhet
id: ec395b5f-c94a-4b99-8a7c-018ed2c6ce5b
