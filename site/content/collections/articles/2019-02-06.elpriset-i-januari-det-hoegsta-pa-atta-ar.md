title: 'Elpriset i januari – det högsta på åtta år'
ingress: |
  <p>Under januari 2019 var elpriserna 74 procent högre än under samma period i fjol, den högsta noteringen för månaden sedan år 2011. Det framgår av ett pressmeddelande från Elskling.
  </p>
  
intro_image: /assets/img/mostphotos/14137111-uppvarmning.jpg
long_form:
  -
    type: text
    text: |
      <p>Enligt jämförelsetjänsten Elskling var priserna för el i januari 2019 ovanligt höga, 74 procent högre jämfört med samma månad förra året. År 2011 var senaste gången ett så högt elpris noterades för januari, åtta år tillbaka i tiden.  
      
      Bakomliggande orsaker bedöms vara högre priser på råvaror och utsläppsrätter, underskott i vattenkraften, samt att vädret varit kallt och vindstilla. Även den svaga kronan tros ha påverkat, då elen inhandlas i Euro. 
      
      När det är vindstilla producerar vindkraften mindre el, en energikälla som utgör omkring tio procent av landets elförsörjning. <br><br>Jämfört med i december 2018 blev elen sex procent dyrare under januari. Priset för el beräknas utifrån medelspotpriset, som enligt Vattenfall är det genomsnittliga priset på den nordiska elbörsen, vilket i januari landade på 55,5 öre per kilowattimme. Under motsvarande månad år 2018 var priset 32 öre per kilowattimme.</p><p>– Det är främst hushåll med rörligt elavtal som drabbas av prishöjningarna och vi hoppas för deras skull att vi får en lite mildare vinter och en regnig vår som kan pressa ner elpriserna, säger Faraz Azima, vd på Elskling, i pressmeddelandet. &nbsp; &nbsp;</p>
      
template: articles/article
sponsored: false
artikel_typ: nyhet
views: 1275
puff_font_size: 24
article_font_size: 24
topnews_font_size: 48
clicks: 31
link: '1'
categories: energi-och-miljo
tags:
  - Elskling
id: c34c6f3c-09c6-4a51-a4a9-9152ebe3efac
