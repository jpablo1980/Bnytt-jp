title: 'Mäklare varnas efter att ha marknadsfört etta som tvåa'
ingress: |
  <p>Fastighetsmäklarinspektionen har meddelat en mäklare i Stockholm en varning för vilseledande marknadsföring efter att han framställt en etta som en tvåa.
  </p>
  
intro_image: /assets/img/62549247-real-estate-agent-showing-house-plans-on-electronic-tablet.jpg
long_form:
  -
    type: text
    text: '<p>En man med uppdrag som mäklare och vd på en fastighetsmäklabyrå i Stockholms innerstad, har meddelats en varning av myndigheten Fastighetsmäklarinspektionen (FMI) på grund av vilseledande marknadsföring. <br><br>Den som gjorde anmälan till myndigheten uppgav att annonsmaterialet för en bostadsrättslägenhet med ett rum som mäklaren haft i uppdrag att förmedla, innehållit planlösningar för både en etta och en tvåa. Det ska dock inte ha klargjorts vilken av dem som avsåg den aktuella bostadsrätten. I informationstexten angavs att det handlade om en lägenhet på 40 kvadratmeter med två rum och kök, men av mäklarbilden med uppgifter från bostadsrättsföreningen framgick att det var en etta. <br><br>Mäklarens förklaring var att säljaren av bostadsrätten haft för avsikt att bygga om lägenheten till en tvåa innan den såldes och hålla visning efter färdigställandet, samt att objektet därmed skulle marknadsföras som en kommande försäljning. Tanken med den planerade ombyggnaden var att kunna höja priset på lägenheten. <br><br>Vidare ska mäklaren ha gjort bedömningen att det vore vilseledande om bostaden marknadsfördes som en etta då inga spekulanter skulle se den i det skickat. <br><br>FMI konstaterade att det av utredningen i ärendet och mäklarbilden framgår att bostadsrätten i fråga har ett rum och kök. Därmed var mäklarens uppgift om två rum och kök i marknadsföringen av bostadsrätten felaktig. <br>“Att marknadsföra en bostad utifrån hur den potentiellt kommer att se ut i framtiden är enligt Fastighetsmäklarinspektionens bedömning att anse som vilseledande eftersom den då inte har beskrivits på ett sätt som stämt överens med verkligheten.”<br><br>Sättet som bostadsrätten marknadsförts på ansågs otillbörligt och i strid med god fastighetsmäklarsed: <br>“Enligt inspektionens bedömning kan den vilseledande marknadsföringen ha påverkat tilltänkta köpares förmåga att fatta ett välgrundat affärsbeslut.” <br><br>Mot den bakgrunden valde FMI att meddela mäklaren en varning.</p>'
template: articles/article
sponsored: false
hide_from_home: false
artikel_typ: nyhet
views: 644
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - FMI
  - Toppnyhet
id: 9e73ca99-f62d-4df3-8e75-8973e4c668cf
