title: 'Riksbyggen skickar förslag om lån för unga till regeringen'
ingress: |
  <p>Amorteringskrav och bostadsbrist gör att allt fler unga svenskar tvingas bo kvar hemma eller skaffa lägenheter med skyhög hyra. Nu har Riksbyggen tagit fram ett förslag om ett statligt ungbolån, som de skickat till bostadsministern. Detta framkommer av ett pressmeddelande.
  </p>
  
intro_image: /assets/img/mostphotos/1606595-moving-house-happy-woman-unpacking-box.jpg
long_form:
  -
    type: text
    text: '<p>Många unga saknar idag möjligheten till att köpa ett eget boende. I Stockholm och Göteborg kan endast 10–20 procent av ensamboende unga köpa en nybyggd etta. I dessa städer är även köerna till en hyresrätt som allra längst. Detta skriver Riksbyggen i ett pressmeddelande.&nbsp;</p><p><br></p><p>I ett förslag adresserat direkt till bostadsminister Per Bolund menar Riksbyggen att ett ungbolån, efter en CSN-liknande modell, skulle göra stor skillnad för ungdomar på dagens bostadsmarknad. <br>– Riksbyggen presenterar idag principer för en statlig bolåneform – ett Ungbolån, inspirerat av det sedan länge etablerade studielånssystemet. Genom Ungbolånet skapas en möjlighet för unga att investera i ett eget boende till en rimlig kostnad. Ungbolånet kommer att ge många unga vuxna ett tryggt inträde på bostadsmarknaden långt tidigare än vad dagens villkor ger möjlighet till, säger Mårten Lilja, vice vd Riksbyggen och chef för affärsområde Bostad, i pressmeddelandet.</p><p><br></p><p>En bostadsrätt blir oftast billigare än en hyresrätt över tid. Att bo i en andrahandslägenhet jämfört med i en bostadsrätt kostar nästan dubbelt så mycket i Stockholm. Dessa pengar menar Riksbyggen att unga kunde lagt på amortering istället för i fickorna på hyresvärdarna på andrahandsmarknaden. På grund av detta riskerar bostadsmarknaden att bli en fattigdomsfälla för tusentals unga svenskar. Till skillnad från varor är boende inte något som kan väljas bort.&nbsp;</p><p><br></p><p><b>Riksbyggen menar att ett statligt subventionerat bolån kan utformas enligt sju grundprinciper:</b></p><ol><li>Lånet riktar sig till unga vuxna i åldern 18-35 år</li><li>Ett eget kapital krävs om minst 5 %</li><li>Ungbolånet utgör maximalt 10 % av marknadsvärdet med ett tak på 300 000 kr per person</li><li>Lånet är amorteringsfritt i maximalt fem år</li><li>Banker och bolåneinstitut kan även fortsättningsvis bevilja lån upp till 85 % av marknadsvärdet</li><li>Räntan på lånet utgörs av statens upplåningskostnad plus avgiften för administration (i likhet med studiestödet). Räntan är inte avdragsgill.</li><li>Amorteringskrav två, som innebär en extra procents amortering om lånet överskrider bruttoinkomsten med 450 procent, ska inte tillämpas.</li></ol>'
template: articles/article
sponsored: false
artikel_typ: nyhet
views: 881
puff_font_size: 24
article_font_size: 24
topnews_font_size: 48
clicks: 16
link: '1'
categories: bolan
tags:
  - riksbyggen
  - unga
  - regeringen
  - bostadsminister
  - lån
  - amorteringskrav
id: f73e1768-6d1d-4c3f-8e6b-130937f0d143
