title: 'Fortsatt stigande snittränta för rörliga bolån – för 21:a månaden i rad'
ingress: |
  <p>Snitträntan på rörliga bolån fortsatte uppåt i oktober och har därmed stigit 21 månader i följd. Även räntan för femåriga lån gick upp under månaden. Det visar statistik från sajten Compricer.
  </p>
  
intro_image: /assets/img/snittranta-juni-2023.jpg
long_form:
  -
    type: text
    text: '<p>Den genomsnittliga räntan för rörliga bolån på tre månader steg med 0,1 procentenheter i oktober 2023 för att landa på 4,78 procent. Detta enligt ett pressmeddelande från jämförelsesajten Compricer med en notering om att aktuell statistik från Ålandsbanken saknas i sammanställningen. <br><br>Månaden innan noterades en uppgång om 0,09 procentenheter, från 4,59 procent i augusti till 4,68 procent i september. I och med den senaste noteringen har snitträntan för rörliga lån nu stigit 21 månader i följd. Det visar statistik från sajten.<br><br>En uppgång noterades också för femåriga lån där snitträntan ökade med 0,08 procentenheter från 4,27 procent i september till 4,35 procent i oktober, samtidigt som räntan för treåriga lån låg kvar på 4,61 procent. <br><br>Vid nytecknande av rörliga bolån var det hos Skandiabanken som genomsnittskunden erbjöds lägst snittränta i oktober: 4,54 procent. Den högsta räntan återfanns hos&nbsp; Avanza/Stabelo med 4,94 procent. <br><br>För treåriga bolån hade Swedbank det bästa erbjudandet med en snittränta på 4,35 procent. Högst ränta fick kunder hos Danske Bank där den landade på 4,85 procent för lån bundna på tre år.&nbsp; <br><br>När det gäller nya bolån bundna på fem år hade Swedbank den lägsta snitträntan där genomsnittskunden erbjöds 3,91 procent, medan den högsta räntan för bindningstiden återfanns hos Hypoteket med 4,51 procent.</p>'
template: articles/article
sponsored: false
hide_from_home: false
artikel_typ: nyhet
views: 310
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - Compricer
id: bff9ea04-8775-4133-b000-57dc9b3635aa
