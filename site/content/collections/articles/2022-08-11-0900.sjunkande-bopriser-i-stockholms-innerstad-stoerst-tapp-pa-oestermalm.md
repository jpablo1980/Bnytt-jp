title: 'Sjunkande bopriser i Stockholms innerstad – störst tapp på Östermalm'
ingress: |
  <p>Den senaste mätningen från Svensk Mäklarstatistik visar på betydande boprisfall i Stockholms innerstad. Östermalm är den stadsdel där priserna sjunkit mest under de tre senaste månaderna.
  </p>
  
intro_image: /assets/img/img_e3975-1660126801.JPG
long_form:
  -
    type: text
    text: '<p>Under perioden maj–juli i år sjönk bostadsrättspriserna i Stockholms stad med i snitt 8,9 procent, enligt den senaste mätningen från Svensk Mäklarstatistik. På årsbasis ligger prisutvecklingen i kommunen nu på minus 1,6 procent. <br><br>På stadsdelsnivå noterades det största tappet för Östermalm där priserna minskade med nio procent, följt av Farsta-Vantör med minus åtta procent. Samtidigt steg priserna i Hässelby-Vällingby med 2,1 procent. <br><br>På Södermalm har bostadsrättspriserna sjunkit med 7,9 procent under den senaste tremånadersperioden, för Vasastan-Norrmalm blev noteringen minus 7,7 procent, samtidigt som bostadsrättspriserna på Kungsholmen minskade med 6,9 procent. <br><br>Dyrast är det att köpa en bostadsrätt i Vasastan-Norrmalm där snittpriset nu ligger på 115 585 kronor per kvadratmeter. Medelpriset för en lägenhet där uppgår till 6 843 000 kronor. <br><br>Lägst kvadratmeterpris återfinns i Spånga-Kista med noteringen 34 367 kronor och medelpriset för en lägenhet i denna del av staden uppgår till 2 296 000 kronor. Totalt har bostadsrättspriserna i området sjunkit med i snitt 6,3 procent under perioden.<br></p><h3>Prisutveckling på bostadsrätter i Stockholms kommun, maj–juli 2022:</h3>'
  -
    type: image
    photo: /assets/img/sv-m-stadsdelar-sthlm.png
    size: Normal
  -
    type: text
    text: |
      <p><i>Noteringarna avser perioden maj–juli 2022. Källa: Svensk Mäklarstatistik<br><br></i></p><p>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Den senaste tremånadersperioden jämförs med motsvarande period innan.
      <br><br>Statistiken tas fram månatligen av Statistiska Centralbyrån (SCB) på uppdrag av Svensk Mäklarstatistik.&nbsp;</p>
      
template: articles/article
sponsored: false
hide_from_home: false
artikel_typ: nyhet
views: 1390
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
id: 8a645665-a0e1-47dc-aaef-e90fea80467a
