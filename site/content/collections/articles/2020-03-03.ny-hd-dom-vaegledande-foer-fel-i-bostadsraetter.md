title: 'Ny HD-dom vägledande för fel i bostadsrätter'
ingress: |
  <p>Ett badrum i en bostadsrätt på Östermalm i Stockholm fick underkänt av besiktningsmännen. Fallet togs ända till Högsta domstolen som ansåg att det inte fanns ett väsentligt fel på bostaden. Denna dom är prejudicerande för liknande fall framöver och kommer göra det svårare att driva fall om fel i bostadsrätter, skriver tidskriften VVS-Forum.
  </p>
  
intro_image: /assets/img/mostphotos/30208216-vy-mot-ostermalm.jpg
long_form:
  -
    type: text
    text: '<p>I en våning nära Strandvägen på Östermalm i Stockholm var badrummet i så dåligt skick att det behövde rivas. Bostadsrätten kostade 7,5 miljoner kronor och köparen valde att stämma säljaren då denne ansåg att säljaren medvetet dolt felet. Säljaren vann i tingsrätten, men i hovrätten fick istället köparen rätt. Ärendet togs tillslut upp i Högsta domstolen (HD), som gick på tingsrättens linje. Köparen får i och med HD:s beslut själv betala för badrumsrenoveringen samt stå för rättegångskostnaderna på över 400 000 kronor. <br><br>VVS-Forum skriver att HD:s beslut är prejudicerande, vilket innebär att det är vägledande för tings- och hovrätter. I en kommentar till tidskriften säger Peter Ornsäter, fastighetskonsult på boekonsult.se, att Högsta domstolens meddelande till aktörer på marknaden är "att inte gå till domstol med småfel i badrummet", och att köpare ska besiktiga bostadsrätter innan de köper dem.<br><br>Det så kallade väsentlighetskravet skärps efter Högsta domstolens beslut. Peter Ornsäter uppger för VVS-Forum att det nu kommer bli ännu svårare att driva ärenden upp i domstol där skadorna understiger tio procent av priset för bostadsrätten. Trots att felet på bostaden ska vara så pass stort att det påverkar marknadens prisbild av bostadsrätten kan domstolen ta andra aspekter i beaktande.&nbsp;</p><p>– I ett annat fall med försäljning av bostadsrätt var köpeskillingen 14 miljoner kronor. Även här var det fel på badrummet och köparen krävde 500&nbsp;000 kronor, det vill säga fyra procent av priset. Men köparen fick rätt, eftersom badrummet var så mögelskadat att det inte gick att bo i lägenheten, berättar Peter Ornsäter för tidningen.</p>'
template: articles/article
sponsored: false
artikel_typ: nyhet
views: 4787
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - vvs-forum
  - östermalm
  - 'högsta domstolen'
id: 48d1bc56-104f-440d-933c-44029b7c7aff
