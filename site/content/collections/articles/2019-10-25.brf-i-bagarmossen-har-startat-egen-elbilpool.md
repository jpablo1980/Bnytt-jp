title: 'Brf i Bagarmossen har startat egen elbilpool'
ingress: |
  <p>En bostadsrättsföreningen i Stockholmsförorten Bagarmossen har valt att starta en egen elbilpool, som invigdes den 20 oktober. Detta enligt ett pressmeddelande.
  </p>
  
intro_image: /assets/img/bilder_nyheter/bmw-inleder-samarbete-med-elbilio-(21).jpg
long_form:
  -
    type: text
    text: '<p>Under söndagen den 20 oktober i år invigde&nbsp;Brf Söderbysjön&nbsp;i Bagarmossen utanför Stockholm sin&nbsp;alldeles egna elbilpool. Den nya bilpoolen ingår i ett projekt där konceptet tagits fram av branschorganisation Fastighetsägarna i samarbete med biltillverkaren BMW, och&nbsp;Elbilio&nbsp;som är en plattform för elbilsdelning. Den informationen går att läsa i ett pressmeddelande från BMW Group Sverige.&nbsp; <br><br>I samarbetet står&nbsp;Elbilio&nbsp;för plattformen genom sin bildelningstjänst, som går ut på att tillhandahålla uppkopplade fordonspooler med elbilar, vilka användare kan boka och låsa upp via en&nbsp;app&nbsp;i mobilen. Bostadsrättsföreningar och fastighetsägare som är medlemmar i Fastighetsägarna, får därigenom möjlighet att starta egna elbilpooler&nbsp;via&nbsp;projektet. Elbilarna kommer från BMW och är av modellen BMW i3.&nbsp; &nbsp;&nbsp;<br><br></p>'
  -
    type: image
    photo: /assets/img/bilder_nyheter/bmw-inleder-samarbete-med-elbilio_.jpg
    caption: 'Bilar av modellen BMW i3 visades upp under invigningen. Pressbild BCW Global / BMW Sverige'
    size: Normal
  -
    type: text
    text: '<p>Brf Söderbysjön är den första föreningen som anslutit sig och startat en bilpool av denna typ. Deras elbil är av typen BMW i3 120 Ah.<br><br></p>'
  -
    type: image
    size: Normal
    photo: /assets/img/bilder_nyheter/elbilio_press2.jpg
    caption: 'En BMW i3 med Elbilios ordförande, Johannes Asp, till vänster, och bolagets vd, Jesper Lönnqvist, till höger. Pressbild från Elbilio'
  -
    type: text
    text: '<p>&nbsp;– BMW var tidigt ute med utvecklingen av eldrivna bilar och med BMW i3 har de lyckats skapa en bilmodell som tekniskt lämpar sig väldigt bra för delning. Det känns därför helt rätt att de står för fordonen när vi nu tar våra smarta bilpooler till Fastighetsägarnas nätverk. Brf&nbsp;Söderbysjön i Bagarmossen är först ut och fler är redan planerade, säger Jesper Lönnqvist, vd på&nbsp;Elbilio, i pressmeddelandet. <br><br>På Fastighetsägarnas hemsida kan man läsa att det handlar om ett projekt med uppstart under 2019, där en bilpoolslösning för bostadsrättsföreningar ska testas och utvärderas. Det beskrivs som “en paketerad digital helhetslösning för&nbsp;bilpool&nbsp;där föreningen inte behöver engagera sig själva i bilens service eller administration kring uthyrning eller bokning”. <br><br>Av ett informationsblad från september, med signaturen Brf Söderbysjöns styrelse, framgår att föreningens medlemmar ska få möjlighet att hyra en elbil till ett förmånligt pris. Uthyrningen ska ske per timme och bilen kommer att ingå i en&nbsp;bilpool&nbsp;som kommer att finnas tillgänglig på prov i ett år. Under förutsättning att lösningen fungerar bra kan den därefter bli permanent.<br><br>Tidningen Mitt i Söderort var bland de första att skriva om&nbsp;Brf Söderbysjöns elbilpool.</p>'
template: articles/article
sponsored: false
artikel_typ: nyhet
views: 1109
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: energi-och-miljo
tags:
  - 'Brf Söderbysjön'
  - Elbilio
  - Fastighetsägarna
  - BMW
  - 'Mitt i Söderort'
  - Toppnyhet
id: e9c32401-18f3-481c-9e0b-5f4e6e51bede
