title: 'Stockholm: Svagt sjunkande bopriser i november'
ingress: |
  <p>I Stockholms kommun sjönk priserna på bostadsrätter med i snitt 0,3 procent under november, enligt ny statistik från Danske Bank. Samtidigt steg priserna på lägenheter större än 100 kvadratmeter.
  </p>
  
intro_image: /assets/img/sodermalm.png
long_form:
  -
    type: text
    text: '<p>Bostadsrättspriserna i Stockholms kommun minskade genomsnittligen med 0,3 procent i november 2022 (säsongsjusterat blir resultatet minus 0,4 procent), samtidigt som lägenheter större än 100 kvadratmeter ökade i pris med drygt fyra procent. För bostadsrätter i mindre storleksklasser syntes en genomgående nedgång. Det framgår av Danske Banks senaste boprisindikator och uppgifter från banken. <br><br>När det kommer till omsättningen på lägenheter under månaden var den relativt låg för lägenheter på över 100 kvadratmeter. På grund av det anses prisutvecklingen vara volatil på månadsbasis. I övrigt beskrivs omsättningen ligga i linje med hur det såg ut innan pandemin, år 2015–2019. <br><br><b>Boprisutvecklingen framöver</b><br>Danske bank bedömer inbromsningen av prisnedgången i huvudstaden som tillfällig. Riksbankens senaste höjning av reporäntan, med 75 punkter upp till 2,50 procent, börjar gälla från och med sista november i år, något som därmed troligen inte reflekteras fullt ut i bopriserna ännu.&nbsp; &nbsp; <br><br>Av Riksbankens senaste penningpolitiska besked framgår dessutom att styrräntan kan höjas till 2,75 procent under första kvartalet 2023, och det finns risk att höjningen blir större än så.<br><br>Valueguards boprisindex indikerar att bostadspriserna i landet hittills sjunkit med totalt 12,4 procent sedan toppen under årets marsmånad och Danske Bank håller fast vid att priserna kan sjunka med totalt 20 procent från pristoppen i mars. <br>– Stockholms bostadsrättspriser tog vad som ser ut som en välbehövlig andhämtningspaus i den kraftiga nedgång som skett hittills under året. Men med tanke på att den fulla effekten av Riksbankens gjorda och kommande höjningar ännu inte syns i bostadsräntorna så lär nedgången ta förnyad fart inom kort, säger bankens chefekonom Michael Grahn i ett pressmeddelande från banken.<br><br>Utöver detta finns det ytterligare faktorer som kan påverka bopriserna.<br>– Därtill ligger amorteringskraven fast, reallönerna fortsätter falla, elpriserna skjuter fart igen, arbetsmarknaden vacklar och värdet på hushållens finansiella tillgångar fortsätter även de ner. Sammantaget pekar egentligen allt på ett fortsatt prisfall, avslutar Michael Grahn.</p><p><br>Undersökningen Boprisindikatorn från Danske Bank baseras på statistik från bostadssajten Hemnet. Vidare ger indikatorn även en prognos om utfallet av Valueguards Housing Index (HOX) för bostadsrätter i Stockholm.</p>'
template: articles/article
sponsored: false
hide_from_home: false
artikel_typ: nyhet
views: 297
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Danske Bank'
  - Valueguard
  - Hemnet
  - Toppnyhet
id: f49aa606-8958-492e-b439-ffba6ea4c101
