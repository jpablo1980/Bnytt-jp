title: 'Bundna snitträntor på bolån steg mest i juni'
ingress: |
  <p>Under juni i år steg bundna genomsnittsräntor på nya bolån mer än rörliga. Det visar ny statistik från Compricer.
  </p>
  
intro_image: /assets/img/genomsnittsrantor.jpg
long_form:
  -
    type: text
    text: '<p>Enligt statistik från jämförelsesajten Compricer blev genomsnittsräntan för treåriga bolån 0,43 procentenheter högre under årets junimånad, samtidigt som räntan för rörliga lån ökade med 0,16 procentenheter. En genomsnittlig ny kund erbjöds en ränta på 3,32 procent för ett treårigt bolån och för ett rörligt på tre månader landade räntan på 1,73 procent. <br><br>I början på juli höjde Riksbanken styrräntan med 0,50 procentenheter och hur denna höjning påverkar räntorna nya kunder får hos bankerna (genomsnittsräntan) ser vi först när vi sammanställer julis snitträntor i början på augusti.<br><br>Den fjärde maj i år höjdes reporäntan från noll till 0,25 procent. I och med det ökade genomsnittsräntan hos bankerna med 0,23 procentenheter <a href="https://bostadsrattsnytt.se/nyheter/bolan/2022-06-09-den-roerliga-genomsnittsraentan-stiger">denna månad</a> och med 0,16 procentenheter i juni.<br><br>Två månader senare, den sjätte juli i år, justerade Riksbanken upp styrräntan med ytterligare 0,50 procentenheter till 0,75 procent. Effekterna av årets första reporäntehöjning syns i resultatet för juni, men den andra uppjusteringens påverkan på genomsnittsräntor går att se först i sammanställningen av snitträntorna för juli. <br><br>För nya kunder återfanns den lägsta rörliga genomsnittsräntan i juni hos ICA Banken med 1,40 procent, medan den högsta erbjöds av Nordea med 2,04 procent.<br><br>Kunder som ville ha en bindningstid på tre år fick lägst ränta hos ICA Banken där snitträntan landade på 2,9 procent. Den högsta genomsnittsräntan för treåriga bolån erbjöds hos Landshypotek med 3,6 procent.<br><br>När det kommer till bolån med fem års bindningstid ökade genomsnittsräntan med 0,34 procent under juni. Lägst snittränta erbjöd ICA Banken med 3,05 procent och den högsta återfanns hos Nordea med 3,7 procent.</p>'
template: articles/article
sponsored: false
hide_from_home: false
artikel_typ: nyhet
views: 213
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - Compricer
  - 'ICA Banken'
  - Landshypotek
  - Nordea
  - Toppnyhet
id: 80e1bd11-d7ac-482b-9b01-a0021e2c6e1a
