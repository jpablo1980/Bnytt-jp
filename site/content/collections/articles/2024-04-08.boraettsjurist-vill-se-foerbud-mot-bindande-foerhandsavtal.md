title: 'Borättsjurist vill se förbud mot bindande förhandsavtal'
ingress: |
  <p>Oseriösa byggmästares missbruk av bindande förhandsavtal för bostadsrätter är så allvarligt att avtalen borde förbjudas. Det säger bostadsrättsjuristen Ingrid Uggla till SvD.
  </p>
  
intro_image: /assets/img/63785132-man-signing-signature-on-contract-after-listening-house.jpg
long_form:
  -
    type: text
    text: '<p>Ingrid Uggla är enligt Svenska Dagbladet (SvD) en av landets främsta bostadsrättsjurister och i en intervju med tidningen lyfter hon problem med bindande förhandsavtal för nya bostadsrätter, något hon nu kontaktat justitiedepartementet om. <br><br>Bland annat handlar det om att brf:er som bildats av byggmästare kan vara sårbara för korruption. Exempelvis till följd av att det är tillåtet att sälja bostäder på ritning, att det går att teckna bindande köpeavtal för planerade lägenheter innan de uppförs.&nbsp; &nbsp;<br><br>Möjligheten ska ha införts i bostadsrättslagen under 1990-talet i syfte att låta köpare göra tillval i form av köks- och badrumsutrustning innan färdigställandet av bostaden. <br>– Men nu ser vi ett missbruk av bindande förhandsavtal som är så allvarligt att regeringen bör förbjuda det. Tills vidare bör konsumenter heller inte skriva på bindande förhandsavtal, säger Ingrid Uggla till SvD.<br><br>Enligt tidningen använder oseriösa byggmästare föreningens kassa som “sin egen plånbok”, på boköparnas bekostnad. Det hela ska ha uppdagats efter byggboomen i och med larm om att vissa föreningar inte överlämnats på rätt sätt i samband med inflytt. Till exempel på grund av att det funnits brister i bokföringen och att årsredovisningar saknats, vilket ofta försatt bostadsrättshavare i en svår sits utan möjlighet att sälja. <br>– I de här fallen underlåter föreningens byggande styrelse under flera år att kalla till föreningsstämma. Under tiden kan man helt fritt hantera stora byggkreditiv från banker utan några kontroller av vad pengarna används till, fortsätter Ingrid Uggla.<br><br>Hon tillägger att det behöver utövas tillsyn av brf:er. Till exempel skulle drabbade bostadsrättsinnehavare, som i dagsläget känner sig övergivna av samhället, kunna få hjälp via Konsumentverket. <br>– I dag tar tyvärr de drabbade ofta kostnaderna av att ha blivit lurade på många miljoner hellre än att agera rättsligt, säger Ingrid Uggla till SvD.<br><br>Konsekvensen om bokföring saknas och årsredovisningen inte är godkänd blir att bostäderna blir svåra att sälja.&nbsp; <br>– Bankerna ger inte lån till möjliga köpare så länge årsredovisningen inte är klar, säger Ingrid Uggla till SvD.<br><br>I tidningens artikel lyfts fall där byggmästare som uppfört hus åt nya brf:er i Mälardalen, samtidigt varit föreningsordförande. Bindande förhandsavtal har gjort att beslut kunnat fattas i det dolda, utan insyn från bostadsköparna.&nbsp; <br><br>Medlemmarna i en av föreningarna saknade insyn i flera år efter första inflyttningen, innan de förstod att de måste kräva att få makten över styrelsen. De boende fick ett abrupt uppvaknande när Kronofogden en dag skickade dit en värderingsfirma, vilken fått i uppdrag att värdera föreningens hus inför en eventuell tvångsförsäljning på exekutiv auktion. Då gick de upp för de boende att deras bostadsrätter kunde förvandlas till hyresrätter “i någon annans hyreshus”.<br><br>Det ska också ha framkommit uppgifter som indikerade att föreningen hade betalat "till synes privata utgifter" för sådant som flygresor och som rört "byggmästarens fritidsintresse".&nbsp;<br></p>'
template: articles/article
sponsored: false
hide_from_home: false
artikel_typ: nyhet
views: 1042
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - SvD
  - 'Ingrid Uggla'
  - Justitiedepartementet
  - Toppnyhet
id: e9231fe4-7089-4b48-aa27-bdbd7c54f632
