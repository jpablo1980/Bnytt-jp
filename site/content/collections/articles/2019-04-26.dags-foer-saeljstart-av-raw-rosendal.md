title: 'Dags för säljstart av RAW Rosendal'
ingress: |
  <p>Inom kort startar försäljningen av RAW Rosendals lägenheter i Uppsala. Enligt ett pressmeddelande är det Riksmäklaren Uppsala som fått i uppdrag att hålla i försäljningen.
  </p>
  
intro_image: /assets/img/bilder_nyheter/tmrw.berg.thornton.uppsala_interor_copyright.tmrw.se.jpg
long_form:
  -
    type: text
    text: |
      <p>Snart ska försäljningen av lägenheterna inom projektet RAW Rosendal påbörjas i Uppsala. Säljstarten är satt till den åttonde maj, och ska skötas av Riksmäklaren Uppsala. Det går att läsa i ett pressmeddelande från bostadsutvecklaren RAW Property.&nbsp;<a href="https://bostadsrattsnytt.se/nyheter/nyproduktion/2018-11-26-koncept-foer-billigare-bostadsraetter-till-sverige">Bostadsrättsnytt</a> har tidigare skrivit om projektet, vars koncept är utformat så att varje enskild köpare ska kunna välja material och stil utifrån just sin stil och budget. Bostadsutvecklaren skriver på sin hemsida att deras filosofi handlar om “att ge boende total frihet över sina kvadratmeter”. <br><br>Det är Berg Thornton Arkitekter som tagit fram ritningar för projektet. I pressmeddelandet beskriver en av deras arkitekter, Johan Berg, det som att RAW:s koncept innebär “maximal frihet inom ramen för den egna bostadsrätten”. Inspiration har hämtats från Europa, där man studerat liknande projekt med boende som utifrån råa stommar fått forma sina egna hem. <br><br>På bostadsutvecklarens hemsida uppges projektet innehålla 40 lägenheter. Och enligt Riksmäklaren Uppsala ska projektets nya bostadsrättsförening heta Brf RAW Rosendal. 
      
      För Bostadsrättsnytt berättar Oliver Thornton, vd för och delägare av RAW Property, om hur tankarna går inför säljstarten i Uppsala. <br>– Vi är mest spända inför själva lanseringen, då konceptet är nytt i Sverige. Efter flera år av hårt arbete får vi nu se vad som händer, om folk kommer att vilja ha “råa” lägenheter. <br><br>När de utvecklade idén utgick de ifrån sig själva, vad de skulle vilja ha. Ett koncept från 70-talet, kallat Open Buildning, har också fungerat som inspirationskälla. <br>– Open Building är ett hållbart och flexibelt sätt att bygga hus på. Det ger byggnader längre livstid, genom att de klarar förändringar bättre som vi människor står för över tid, avslutar han. <br><br>Bostadsutvecklaren har fått innovationsstöd från Boverket, för innovativt och hållbart byggande av bostäder, ett stöd som är direkt kopplat till projektet RAW Rosendal i Uppsala.&nbsp;&nbsp;</p>
      
template: articles/article
sponsored: false
artikel_typ: nyhet
views: 848
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 24
link: '1'
categories: nyproduktion
tags:
  - 'RAW Property'
  - 'Berg Thornton Arkitekter'
  - 'Riksmäklaren Uppsala'
  - Boverket
id: 9cf9099e-3e9c-46f5-b144-0e2f6245aaee
