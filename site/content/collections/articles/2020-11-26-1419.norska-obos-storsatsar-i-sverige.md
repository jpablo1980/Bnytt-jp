title: 'Norska OBOS storsatsar i Sverige'
ingress: |
  <p>Norska OBOS vill fördubbla antalet bostäder de bygger i Sverige varje år. Var femte bostad ska vara av formen hyrköp, rapporterar Dagens Nyheter.
  </p>
  
intro_image: /assets/img/mostphotos/b9fipshiquu9h7k9vfew-1606392686.jpg
long_form:
  -
    type: text
    text: '<p>Bostadsutvecklaren OBOS kan ses som Norges motsvarighet till svenska HSB då båda är medlemsägda och säljer bostadsrätter. OBOS producerar drygt 1 500 bostäder per år i Sverige, men deras plan är att fördubbla den siffran om fem år, enligt Dagens Nyheter (DN). Drygt 600 av dessa bostäder ska gå att hyrköpa, vilket innebär att köparen betalar minst hälften av bostaden medan resten hyrs av utvecklaren. Tanken är att bostaden allt eftersom ska betalas av.</p><p><br></p><p>En anledning till att OBOS vill erbjuda sina kunder hyrköp är att de anser att det är många som idag står utanför bostadsmarknaden. Företaget ger ett exempel på en sjuksköterska i Stockholm som tjänar cirka 37 000 kronor i månaden och har sparat 300 000 kronor till en kontantinsats. Bostadsutvecklaren kommer fram till, genom att utgå från amorteringskraven och kalkylräntorna hon bankerna, att sjuksköterskan endast kan efterfråga fem procent av alla tillgängliga lägenheter i Stockholmsområdet. Skulle hyrköpsmodellen vara mer utbredd skulle andelen lägenheter stiga till 33 procent.&nbsp;</p><p><br></p><p>Hyrköp är ett relativt nytt fenomen i Sverige men i Norge har det funnits länge. För DN berättar OBOS koncernchef Daniel Kjørberg Siraj att det främst är de ungas situation på bostadsmarknaden som fått dem att vilja satsa på hyrköp i Sverige.</p><p><br></p><p>OBOS vill främst fokusera på att bygga i och runt storstäderna och planen är att mellan åren 2021–2025 bygga 5 000 lägenheter i dessa områden.&nbsp; I hela Sverige har utvecklaren över 8 000 bostäder planerade eller påbörjade.</p><p><br></p><p>&nbsp;Ännu är det inte klart hur OBOS modell för hyrköp ska utformas inom ramen för svensk lag när det kommer till bostadsrättsföreningar.</p><p>– Vi jobbar just med att utreda hur det ska fungera med lagstiftningen kring bostadsrättsföreningar, en möjlighet för oss är att göra ägarlägenheter, säger Sofia Ljungdahl, ansvarig för OBOS storstadssatsning i Sverige, till DN.</p>'
template: articles/article
sponsored: false
hide_from_home: false
artikel_typ: nyhet
views: 623
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - obos
  - hyrköp
  - 'dagens nyheter'
  - toppnyhet
id: e621ff2e-28ef-4523-8775-1851108f8f80
