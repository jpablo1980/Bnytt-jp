title: 'SBAB: Lägst ränta på bundna bolån – men 94 procent väljer rörligt'
ingress: |
  <p>Av SBAB:s nya bolånekunder i mars så valde 94 procent rörlig ränta, trots att räntan på bundna lån nu är lägre. I ett pressmeddelande ger banken tänkbara förklaringar till utvecklingen.
  </p>
  
intro_image: /assets/img/38365513-pa-kungsholmsgatan-i-stockholm.jpg
long_form:
  -
    type: text
    text: '<p>Under mars 2024 valde hela 94 procent av SBAB:s nya bolånekunder rörlig ränta med tre månaders bindningstid för sina lån. Detta trots att räntan för bundna bolån var lägre än den rörliga. Bara tre procent tecknade upp sig för endast bundet bolån under månaden och resterande kunder valde en kombination av bundet och rörligt. <br><br>Räntan för tvååriga bolån var i snitt 0,78 procentenheter lägre än räntan för rörliga lån. Samma månad ifjol var situationen den omvända, med en rörlig boränta som var 0,77 procentenheter lägre än räntan för tvååriga lån.<br><br>Enligt banken tyder utvecklingen på att kunderna förväntar sig att Riksbanken sänker styrräntan och att det ska innebära en påtaglig sänkning av den rörliga boräntan. Det kan också finnas psykologiska skäl. Bolånekunder som inte band räntan i samband med ränteuppgången har betalat ett högt pris för det och kan därav vara extra måna om att inte missa en potentiell nedgång, vilket kan ha trumfat det mer ekonomiskt rationella i att välja bunden ränta i nuläget. <br><br>Sedan slutet av 2022 har andelen nya bolånekunder som valt rörlig ränta legat kring 89–96 procent, vilket SBAB beskriver som exceptionellt högt historiskt sett. Andelen som valt rörlig ränta har aldrig tidigare varit i närheten av så hög, jämfört med statistik för januari 2020 och framåt.</p>'
template: articles/article
sponsored: false
hide_from_home: false
artikel_typ: nyhet
views: 639
puff_font_size: 24
article_font_size: 24
topnews_font_size: 40
clicks: 0
link: '1'
categories: bolan
tags:
  - SBAB
  - Toppnyhet
id: 00ea0581-a732-4f79-9842-45c1336d59d2
