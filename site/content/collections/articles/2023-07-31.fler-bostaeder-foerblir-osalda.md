title: 'Fler bostäder förblir osålda'
ingress: |
  <p>Andelen prissänkta objekt på bomarknaden och ett rekordstort utbud i kategorin “snart till salu” indikerar att allt fler bostäder förblir osålda. Det skriver SvD efter att ha tagit del av ny statistik från Booli.
  </p>
  
intro_image: /assets/img/anv_img-6376-1690804028.jpg
long_form:
  -
    type: text
    text: '<p>Allt fler objekt på svenska bomarknaden förblir osålda, rapporterar tidningen Svenska Dagbladet med hänvisning till statistik från bostadssajten Booli. Bakgrunden till det ska vara ett växande utbud i kombination med att andelen prissänkta bostäder ökar. Utvecklingen tros kunna fortsätta åt det hållet under hösten. <br>– Det är massor av gamla objekt ute som inte säljs, säger Boolis marknadschef Josephine Linghammar i en kommentar i SvD.<br><br>I Stockholms län har kategorin “snart till salu” vuxit sig dubbelt så stor som det ordinarie utbudet under juli i år.<br>– ”Snart till salu”-trenden är väldigt stark i Stockholm. En hel del objekt säljs också i den fasen, men detta är också en indikation på att vi fortfarande har en mycket trög marknad och att det troligen förblir så även i höst, säger Josephine Linghammar till SvD.<br><br>När det kommer till prissänkningar ligger andelen runt 20 procent på riksnivå, vilket uppges vara betydligt högre än på många år. Antalet dagar som objekt ligger uppe på Booli ska också ha ökat, sett till snittet. <br><br>Utöver detta är noteringarna för medelbudpremien på en relativt låg nivå i sommar; två procent för bostadsrätter och 0,6 procent för villor. Budpremien visar hur mycket ett genomsnittligt objekt ökar i pris till följd av budgivning. Då det ofta blir budgivning på attraktiva objekt tyder de låga noteringarna på en omfattande prutning, speciellt när det kommer till villor.&nbsp; <br><br>Trots det stora utbudet på bomarknaden menar Josephine Linghammar att man på Booli inte ser några tecken på prisfall i höst. <br>– Just nu har vi varken uppåt- eller nedåttrend i bostadspriserna. Men vi tror på en fortsatt trög marknad i höst. Ovanligt många kommer att sitta stilla i båten, men samtidigt måste andra sälja, till exempel på grund av jobb eller skilsmässa. Självklart är det högre ränteläget privatekonomiskt tufft för vissa hushåll, säger hon till SvD.</p>'
template: articles/article
sponsored: false
hide_from_home: false
artikel_typ: nyhet
views: 306
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - SvD
  - Booli
  - Toppnyhet
id: f1d90183-5c02-46a5-9f39-2678c11a3ca8
