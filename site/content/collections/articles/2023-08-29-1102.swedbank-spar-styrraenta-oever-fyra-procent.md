title: 'Swedbank spår styrränta över fyra procent'
ingress: |
  <p>I en ny prognos från Swedbank spås Riksbanken höja styrräntan till över fyra procent innan årsskiftet. Anledningen ska vara en allt svagare ekonomi och den sjunkande inflationstrenden.
  </p>
  
intro_image: /assets/img/swedbank_bild.png
long_form:
  -
    type: text
    text: '<p>Nyligen släpptes konjunkturrapporten Swedbank Economic Outlook för augusti 2023, bland annat innehållande en prognos för reporäntan som spås nå 4,25 procent i år. Bakgrunden till det ska vara en försvagning av svensk ekonomi; en svagare krona i kombination med hög inflation. <br>– Konjunkturnedgången är här och det kommer bli sämre innan det blir bättre. Vi räknar med att hushållen fortsätter dra ned på konsumtionen ett tag till eftersom inkomsterna pressas av den höga inflationen och stigande ränteutgifter, säger Swedbanks chefekonom Mattias Persson i ett pressmeddelande.<br><br>Riksbanken spås lämna besked om en höjning av reporäntan med 0,25 procentenheter i september, följt av en lika stor uppjustering i november för att landa på 4,25 procent. <br>– Den höga inflationen och den svaga kronan gör att Riksbanken fortsätter att strama åt penningpolitiken under hösten, tillägger Mattias Persson.<br><br>Därefter tror Swedbank på en serie räntesänkningar med start i juni 2024. Vid slutet av 2025 beräknas reporäntan ligga kring 2,5 procent.</p>'
template: articles/article
sponsored: false
hide_from_home: false
artikel_typ: nyhet
views: 440
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - Swedbank
id: 35c027d9-55a2-408c-bd22-0deaa42636ba
