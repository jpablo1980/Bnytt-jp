title: 'Stockholm: Dokument kan stoppa flerbostadsbygge'
ingress: |
  <p>Boende i Mälarhöjden i Stockholm hittade ett dokument från 1930-talet. Detta dokument kan sätta käppar i hjulet för byggplaner på ett flerbostadshus, skriver Dagens Nyheter.
  </p>
  
intro_image: /assets/img/mostphotos/21031172-malarhojden.jpg
long_form:
  -
    type: text
    text: '<p>I stadsdelen Mälarhöjden i södra Stockholm fanns planer på att riva en villa från 1920-talet och där bygga ett flerfamiljshus med tio lägenheter. Enligt Dagens Nyheter (DN) är fastigheten och övriga byggnader på tomten gulklassificerade enligt Stadsmuseet, något som innebär att det finns ett visst kulturhistoriskt värde och/eller har en positiv betydelse för stadsbilden.&nbsp;</p><p><br></p><p>Grannarna till 20-talsvillan ville inte att rivningen skulle ske och började leta bland gamla dokument på Stadsarkivet. De hittade då en planbeskrivning från 1930-talet där en intention med detaljplanen beskrivs. Där står det tydligt att det i huvudsak ska byggas fristående enfamiljshus i området.&nbsp;</p><p><br></p><p>DN har talat med Henrik Nerlund som är sektreterare i Stockholms skönhetsråd. Han anser att denna planbeskrivning kan innebära en stor vändning.</p><p>– Tidigare har det varit juridiskt svårt att stoppa den här typen av exploatering, säger han till tidningen.</p><p><br></p><p>Liknande detaljplaner finns i liknande området med äldre villabebyggelse, som i Stureby och Herrängen. Det har även funnits förslag om att riva äldre villor i dessa områden och där istället uppföra flerbostadshus. Det finns generösa detaljplaner som tillåter större nybyggen, trots att det är ett villaområde. I delar av Stockholm har minst ett 20-tal villor rivits till förmån för nya flerfamiljshus. En reglering som tidigare fanns i tomträttsavtalen försvann när villaägarna köpte loss marken.</p><p><br></p><p>DN skriver att Skönhetsrådet är rädda för att det kommer bli en stor våg av äldre villor som rivs och att man på tomten bygger lägenhetshus. Detta utan att man tar hänsyn till den kringliggande bebyggelsen. Kommer liknande dokument som det grannarna fann i Mälarhöjden fram kan dock byggplaner komma att ändras och ibland stoppas.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 377
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - toppnyhet
  - skönhetsrådet
  - 'dagens nyheter'
  - mälarhöjden
id: 6df18d32-1c97-400f-b010-794bf08e73b9
