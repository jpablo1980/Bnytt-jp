title: 'Fortsatt låga elpriser i landet'
ingress: |
  <p>En ovanligt varm novembermånad med mycket blåst och rikligt med nederbörd har lett till betydligt lägre elpriser i landet än under samma period i fjol, en tendens som var tydligt även i oktober. Detta enligt uppgifter från Vattenfall.
  </p>
  
intro_image: /assets/img/-regn.jpg
long_form:
  -
    type: text
    text: '<p>Hittills, fram till den 26 november i år, ser månadens spotpris ut att landa på cirka fem öre per kilowattimme för&nbsp;elområdena&nbsp;1 (Norra Sverige) och 2 (Norra Mellansverige). I november 2019 blev spotpriset för samma&nbsp;elområden&nbsp;43,95 öre per kilowattimme, enligt uppgift från energiföretaget Vattenfall.&nbsp; <br><br>För&nbsp;elområde&nbsp;3 (Södra Mellansverige) har man hittills i november noterat ett spotpris på runt 23 öre per kilowattimme. Noteringen för samma period ifjol blev 44,56 öre per kilowattimme. När det kommer till&nbsp;elområde&nbsp;4 (södra Sverige) så ligger spotpriset så här långt in i november på cirka 35 öre per kilowattimme, jämfört med 45,10 öre för samma månad förra året.&nbsp; <br><br>– November är den månad som vi oftast ser en ökad elanvändning med stigande elpriser, vilket ger de säsongsmässiga prisskillnaderna vi är vana vid. I år är det annorlunda och elpriset fortsätter ligga på samma, låga nivå. Detta förstärker det goda utgångsläget för kunderna, säger Jonas Stenbeck som är privatkundschef på Vattenfall Försäljning i ett pressmeddelande från energiföretaget.&nbsp;<br><br></p><p><b>Not:</b> Spotpriset avser snittpriset på den nordiska elbörsen Nord Pool, exklusive moms, påslag och elcertifikat.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 94
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - Vattenfall
  - 'Nord Pool'
id: 20df130d-5602-4130-b563-e57f6c70141b
