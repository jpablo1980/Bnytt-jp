title: 'Många brf:er i Stockholm sparar för lite'
ingress: |
  <p>Enligt en ny undersökning från HSB Stockholm, som Dagens industri tagit del av, framkommer det att fyra av tio bostadsrättsföreningar i Stockholmsområdet sparar för lite. Det kan skapa stora skulder när en renovering eller skada oväntat dyker upp.
  </p>
  
intro_image: /assets/img/mostphotos/21768901-hsb-skylt.jpg
long_form:
  -
    type: text
    text: '<p>HSB Stockholm har analyserat nyckeltal hos drygt 500 bostadsrättsföreningar i Stockholmsområdet. I deras undersökning framgår det att fyra av tio bostadsrättsföreningar har ett sparande som är under 200 kronor per kvadratmeter och år, vilket enligt HSB inte räcker.<br>– De skjuter kostnader för dagens slitage på framtida medlemmar. Det är inte att ha en hållbar ekonomi i sin förening, säger Cecilia Jutell, analytiker på HSB Stockholm, till Dagens industri (Di).&nbsp;</p><p><br></p><p>Undersökningen berör endast HSB-föreningar men Cecilia Jutell berättar för Di att den är representativ för alla föreningar i Stockholm. Den genomsnittliga föreningen i Stockholm har en stabil ekonomi, men det låga sparandet kan ge konsekvenser. När det blir dags för en stor renovering kommer föreningen då behöva ta ett större lån vilket leder till höjda avgifter. Bostadsrättsföreningarnas driftkostnader ligger idag på 509 kronor i snitt per kvadratmeter och år, vilket är en ökning med 12 procent de senaste fem åren. Avgifterna i bostadsrättsföreningarna har dock inte hängt med, utan har i snitt enbart stigit med tre procent. Detta har fungerat då räntan gått ner mycket under samma period.<br></p><p><br></p><p>Många föreningar i Stockholm har stora lån och är därför extra utsatta om räntan blir högre. Skulle räntan höjas måste även avgifterna i föreningen höjas. Om räntan skulle stiga en procentenhet behöver den genomsnittliga Stockholmsföreningen höja avgiften med åtta procent. Cirka en av tio föreningar behöver till och med höja med över 15 procent. <br>– En anledning till att föreningarna inte höjer avgifterna är säkerligen att avgiftsnivån har stor påverkan på värdet på bostadsrätterna, och mäklare och köpare lägger stor vikt vid kvadratmeterpriser och månadsavgifter. Ingen bostadsrättsägare vill se att värdet på sin lägenhet sjunker, säger Cecilia Jutell till Di.&nbsp;</p><p><br></p><p>En annan orsak till att bostadsrättsföreningarna sparar för lite är att de inte tagit fram en komplett underhållsplan för de renoveringar som behöver göras på sikt. Avsaknaden av den typen av planering kan stå föreningar dyrt, något som <a href="https://bostadsrattsnytt.se/nyheter/ovrigt/2020-03-31-dalig-planering-star-brf-er-dyrt">Bostadsrättsnytt </a>tidigare skrivit om.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 2279
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - hsb
  - sparande
  - underhåll
  - renovering
  - toppnyhet
id: e53e7a00-030e-4b65-a948-fabb388063b8
