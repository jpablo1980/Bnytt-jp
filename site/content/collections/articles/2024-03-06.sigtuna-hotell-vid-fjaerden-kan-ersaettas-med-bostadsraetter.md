title: 'Sigtuna: Hotell vid fjärden kan ersättas med bostadsrätter'
ingress: |
  <p>Ett nytt kvarter med bostadsrätter planeras vid Sigtunafjärden där hotell- och konferensanläggningen “32 Rum & Kök” ligger idag. Om den föreslagna detaljplanen för området blir verklighet kan hotellet rivas och ersättas med tre flerbostadshus. Det skriver Mitt i Sigtuna.
  </p>
  
intro_image: /assets/img/skarmavbild-2024-03-06-kl.-09.38.07-1709715245.png
long_form:
  -
    type: text
    text: '<p>I området Skeppargränd, beläget vid Sigtunafjärden, finns just nu en hotellanläggning men Sigtuna kommun har planer på att riva byggnaden och ersätta den med flerbostadshus innehållande 17 bostadsrätter. Det rapporterar lokaltidningen Mitt i Sigtuna. <br><br>Kommunen har under några år arbetat med att ta fram en ny detaljplan för området som omfattar platsen där hotell- och konferensanläggningen “32 Rum &amp; Kök” ligger idag, vilken även har en restaurangdel. Tanken är att låta riva hotellet och att fastighetsägaren Calixius och entreprenören RO Properties på sikt ska få uppföra tre flerbostadshus på platsen. <br>– Det inkom en ansökan om planbesked 2021. Det gavs ett positivt besked 2022 och sedan har de här planerna varit igång i ungefär ett år, säger kommunens planarkitekt Gerd Holgersson till Mitt i. <br><br>Förslaget ska nyligen ha varit ute på samråd och om planerna går igenom kan en ny detaljplan för Skeppargränd antas år 2025 som tidigast. <br><br>Vad som kan bli aktuellt att bygga är bostäder som främst är avsedda för personer på 55 år och uppåt. Just nu är planen att uppföra tre hus med tre, fyra respektive fem våningar som ska inrymma totalt 17 bostadsrättslägenheter i storlekarna 3–5 rum och kök. <br><br>Till skillnad från nuvarande bebyggelse är planen att de nya flerbostadshusen ska ligga tio meter högre upp från strandkanten, vilket kommer förbättra vyn längs strandpromenaden.&nbsp;&nbsp;<br><br>Sigtuna kommun ligger i Stockholms län.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 154
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Mitt i'
  - 'Sigtuna kommun'
id: f3896507-f7b7-4f9e-b5d1-763c23ccb371
