title: 'Danske Bank: Bopriserna fortsätter nedåt'
ingress: |
  <p>Under december föll priserna på bostadsrätter i Stockholm med 0,5 procent. Enligt Danske Banks senaste boprisindikator lär priserna fortsätta sjunka under nästa år.
  </p>
  
intro_image: /assets/img/mostphotos/59104648-stockholm-sweden-scenic-view-of-stockholm-skyline-at-1672309086.jpg
long_form:
  -
    type: text
    text: '<p>Enligt Danske Banks senaste boprisindikator för december har priset på bostadsrätter i Stockholms stad sjunkit med 0,5 procent. Justeras prisförändringen efter säsongsfaktorer landar utvecklingen på minus 0,6 procent.&nbsp;</p><p>&nbsp;<br></p><p>I ett pressmeddelande från banken skriver de att prisutvecklingen sett olika ut beroende på bostädernas storlek. De bostäder som haft en boyta på 30–40 kvadratmeter och 60-80 kvadratmeter steg i pris under förra månaden medan bostadsrätter i andra storlekar sjunkit i pris och lett till den totala siffran för prisutvecklingen. Utbudet är väldigt högt, enligt Hemnet, men omsättningen på marknaden håller i sig.&nbsp;</p><p>&nbsp;<br></p><p>Vidare spår Danske Bank att prisutvecklingen kommer fortsätta på den negativa sidan. De menar att vi inte sett full effekt av räntehöjningarna än. Banken menar fortfarande att bostadspriserna kommer sjunka med totalt 20 procent från pristoppen, vilket innebär en prisnedgång på ytterligare åtta procent från och med nu. Först till senvåren nästa år kan bostadspriserna stabiliseras.</p><p>– Stockholms bostadsrättspriser trotsade återigen tyngdlagen i december och föll endast marginellt. Utsikterna för 2023 är emellertid oförändrat dystra då alla för bostadspriserna negativa faktorer kvarstår såsom oförändrade amorteringskrav, fallande reallöner, skyhöga elpriser, en vacklande arbetsmarknad samt Riksbankens fortsatta räntehöjningar, säger Michael Grahn, chefekonom på Danske Bank Sverige, i pressmeddelandet.&nbsp;&nbsp;</p><p><br></p><p>Danske Banks Boprisindikator baseras på uppgifter om avslutade bostadsaffärer från bostadssajten Hemnet och ger samtidigt en prognos om utfallet av Valueguards Housing Index (HOX) för bostadsrätter i Stockholm.</p>'
template: articles/article
sponsored: false
hide_from_home: false
artikel_typ: nyhet
views: 484
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - toppnyhet
  - hemnet
  - 'danske bank'
id: 59c005b3-8fc0-417f-812c-e77434e68aeb
