title: 'Antalet unga vuxna med eget boende ökar'
ingress: |
  <p>I år syns en ökning i antalet unga vuxna med egen bostad, men många är fortfarande ofrivilligt hemmaboende. Det skriver Hyresgästföreningen i ett pressmeddelande kopplat till undersökningen Unga vuxnas boende i Sverige 2021.
  </p>
  
intro_image: /assets/img/49789446-smiling-woman-taking-care-about-green-plant-in-living-room.jpg
long_form:
  -
    type: text
    text: '<p>I veckan släppte Hyresgästföreningen årets upplaga av undersökningen Unga vuxnas boende i Sverige. Av resultaten framgår bland annat att andelen unga vuxna i åldrarna 20-27 år som bor hemma har minskat sedan förra mätningen.<br><br>I år uppgav 24 procent att de är hemmaboende hos föräldrar, jämfört med 27 procent i föregående mätning från 2019. Samtidigt uppgav sex procent av de tillfrågade i årets mätning att de är inneboende hos någon annan än föräldrar. <br><br>Rapporten visar också på en ökning i antal unga vuxna med eget boende, från 61 procent i mätningen 2019 till 68 procent i år. Samtidigt är det fortfarande många i målgruppen som uppger att de är ofrivilligt hemmaboende, antalet uppgår till cirka 200 000 vilket enligt Hyresgästföreningens bedömning är en skyhög siffra. Totalt svarade cirka 238 000 personer att de bor hos hemma hos föräldrarna.<br><br>Vidare uppgav sju procent av de tillfrågade att de vid något tillfälle blivit trakasserade eller diskriminerade av en hyresvärd, i samband med att de sökt bostad.<br><br>Enligt Ola Palmgren, som är talesperson för ungas boende på Hyresgästföreningen, finns det en koppling mellan hur unga blir bemötta av värdar och bristen på bostäder. <br>– Ingen ska behöva vara med om att erbjudas ett hyreskontrakt i utbyte mot sex eller att inte få ett kontrakt för att en har ”fel” efternamn. Att unga utnyttjas och trakasseras är ett resultat av bostadsbristen som gör att man hamnar i en extremt utsatt position i jakten på en bostad. Det är helt oacceptabelt, säger Ola Palmgren, talesperson för ungas boende, Hyresgästföreningen.<br><br>Inom gruppen med eget boende svarade 59 procent att de hyr en bostad, eller en studentbostad, i första hand. Sex procent svarade att de hyr antingen i andra eller tredje hand. Andelen unga vuxna med bostadsrätt uppgår till 28 procent, medan sex procent svarade att de har eget hus eller radhus.<br><br>Av de unga vuxna som hyr bostad i andra eller tredje hand uppger 13 procent att de någon gång har betalat svarta pengar för ett hyreskontrakt. <br><br>Oavsett hur unga vuxna bor idag skulle 36 procent av samtliga tillfrågade helst vilja ha en egen bostadsrätt och 30 procent ett eget hus eller radhus. Andelen som skulle föredra att hyra en bostad i första hand uppgår till 18 procent.<br><br>I en annan del av undersökningen presenteras statistik över hur unga vuxna känner inför sin bostadssituation i framtiden. Bland annat visar den att nära 30 procent är oroliga att de inte kommer hitta något boende, och att cirka en tredjedel är tveksamma till att bilda familj på grund av läget på bostadsmarknaden. <br><br>Den senaste undersökningen genomfördes i somras av företaget Enkätfabriken på uppdrag av Hyresgästföreningen och totalt ska 4 481 svar ha samlats in.</p>'
template: articles/article
sponsored: false
hide_from_home: false
artikel_typ: nyhet
views: 141
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Hyresgästföreningen
  - Enkätfabriken
id: fe50cecd-bfcf-4bf8-ab88-746e0be97d4f
