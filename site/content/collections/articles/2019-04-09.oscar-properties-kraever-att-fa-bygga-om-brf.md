title: 'Oscar Properties kräver att få bygga om brf'
ingress: |
  <p>Efter att Oscar Properties omvandlat ett äldreboende i Stockholm till brf, visade slutbesiktningen att huset inte var stadigt nog. Nu kräver utvecklaren att få bygga väggar mitt i medlemmarnas sovrum – annars stämmer de föreningen.
  </p>
  
intro_image: /assets/img/bilder_nyheter/Västerås_LM/biografen.jpeg
long_form:
  -
    type: text
    text: |
      <p>År 2010 förvärvade bostadsutvecklaren Oscar Properties ett gammalt äldreboende på Ruddammsbacken i Stockholm, som nu har omvandlats till Brf Biografen med exklusiva bostadsrätter. Byggnaden är belägen på gränsen till stadsdelen Östermalm, mellan Roslagstull och Tekniska Högskolan. Det skriver tidningen Dagens industri. <br><br>Idag är huset fem våningar högt, men planen är att det ska byggas ytterligare två plan ovanpå.  
      
      När ombyggnaden slutbesiktigades kom det fram att grundförstärkningen inte var god nog. För att åtgärda detta, och möjliggöra för ytterligare våningar, behövs ytterligare förstärkning.  
      
      Enligt tidningen menar bostadsutvecklaren att föreningen ska ha ingått ett bindande avtal om att underlätta för vidareutvecklingen, och driva fram ett godkännande från medlemmarna.&nbsp;<br><br>Bostadsrättsföreningen anser dock att det är upp till varje enskild medlem, att ta ställning till om de vill godkänna arbetet för påbyggnaden eller inte. Ett ja till det skulle till exempel kunna innebära att en bärande vägg byggs mitt i sovrum, tillhörande lägenheter som är 1,5 rum stora. I en av lägenheterna skulle väggen, enligt planskissen, byggas rakt igenom sängen. <br><br>Om föreningen inte ser till att beslutet röstas igenom, har Oscar Properties meddelat att de genom stämning tänker kräva 80 miljoner kronor i skadestånd. Berörda medlemmar har erbjudits kompensation av utvecklaren om de godkänner bygget, som minst 100 000 kronor per hushåll.&nbsp;</p>
      
template: articles/article
sponsored: false
artikel_typ: nyhet
views: 11825
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 34
link: '1'
categories: nyproduktion
tags:
  - 'Oscar Properties'
id: 5314c786-a4e3-45b4-b09d-da84bc94f639
