title: 'Riksbyggen köper byggrätt i Staffanstorp av Skanska – planerar för Bonum-brf'
ingress: |
  <p>I Hjärup, Staffanstorps kommun, har Riksbyggen förvärvat en byggrätt av Skanska för upp till 85 lägenheter. Och planen är att det ska uppföras en Bonum-brf för seniorer på platsen. Detta enligt ett pressmeddelande.
  </p>
  
intro_image: /assets/img/35219089-hjarup-1673445535.jpg
long_form:
  -
    type: text
    text: '<p>Av ett pressmeddelande från Riksbyggen framgår att bostadsutvecklaren förvärvat en byggrätt i Staffanstorps kommun av bolaget Skanska. Byggrätten avser mark i Hjärup som är ett område i norra delen av kommunen. <br><br>På platsen planerar utvecklaren att uppföra en brf med Bonum seniorbostäder, ett koncept för personer i åldersgruppen 55 år och uppåt. Byggrätten uppges tillåta totalt 80–85 nya lägenheter. Bygget av bostäderna kan preliminärt starta första kvartalet 2025 och inflyttning beräknas kunna ske i början av 2027. <br><br>Tanken är att projektet ska uppfylla kraven för och kunna certifieras som Miljöbyggnad Silver, en märkning för byggnader med sådant som låg energiförbrukning, god innemiljö och godkända material. <br><br>Det planerade kvarteret kommer, enligt Riksbyggen, ligga nära tågstationen varifrån man kan ta sig till centrala Lund på 3–4 minuter. I närheten av platsen där föreningen ska uppföras finns också det medeltidsinspirerade bostadsområdet Jakriborg. <br><br>Riksbyggen har sedan tidigare en Bonum-brf i Staffanstorp som heter Nafnes Gård.<br><br><b>Kort om Bonum seniorbostäder</b><br>Bonum är ett boendekoncept som Riksbyggen utvecklat för seniorer. Exempelvis uppges bostädernas badrum vara planerade för att minska risken för fallolyckor och det finns inga trösklar i lägenheterna. Vidare ska ljudisoleringen vara bättre än vad standarden kräver, tunga dörrar har automatiska dörröppnare och alla utrymmen i föreningens hus ska gå att nå via hiss.</p>'
template: articles/article
sponsored: false
hide_from_home: false
artikel_typ: nyhet
views: 212
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: nyproduktion
tags:
  - Riksbyggen
  - Bonum
id: 92f1e120-96ea-4906-87cf-0a4b3af4d4ca
