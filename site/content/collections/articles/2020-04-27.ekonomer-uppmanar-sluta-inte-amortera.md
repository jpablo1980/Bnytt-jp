title: 'Sparekonomer uppmanar: Sluta inte att amortera'
ingress: |
  <p>TT har talat med två sparekonomer kring vilka ekonomiska misstag man ska undvika under coronakrisen. Det handlar bland annat om att fortsätta att amortera och inte köpa ny bostad innan man fått sin nuvarande såld.
  </p>
  
intro_image: /assets/img/mostphotos/11087432-symboliskt-hus-pa-diagram.jpg
long_form:
  -
    type: text
    text: '<p>Att det är klokt att vara extra försiktig med ekonomin under coronakrisen är nog många eniga om. TT har talat med två sparekonomer som ger tips på hur man bör agera under kristiden. Ett första råd är att inte köpa sig en ny bostad innan man fått sin egen såld. <br>– Det är bra att fundera ett extra varv kring bostadsförsäljningen. Det är inte lika lättsålt som det var för några månader sedan. Utbudet av bostadsrätter är högt och priserna har gått ner de senaste sex veckorna. De kan gå ner mer. Man ska fundera på att sälja först, men sätt tillträde till sex månader så att det finns ordentlig tid att hitta något nytt, säger Maria Landeborn, sparekonom på Danske Bank, till TT.&nbsp;</p><p><br>Ett annat tips är att inte göra drastiska förändringar i sitt sparande. Det kan ge fördelar längre fram då fonderna går upp igen. Både Maria Landeborn och Frida Bratt, sparekonom på Nordnet, tycker att spararna bör hålla sig lugna. De menar att det finns risk att man gör dåliga affärer under kristider och att man ska fortsätta månadsspara som man gjort tidigare.</p><p><br></p><p>De båda sparekonomerna är eniga om att fortsatt amortering av bolånet är rätt väg att gå under krisen. Att man kan slippa att amortera bör utnyttjas av de som verkligen behöver, som de som blivit uppsagda eller saknar sparade pengar. <br>– Trots att du kan slippa, bör du fortsätta att amortera. Du ökar din egen säkerhet genom att betala av lånet på din bostad eftersom du får en lägre belåningsgrad, säger Maria Landeborn till TT.&nbsp;</p>'
template: articles/article
sponsored: false
artikel_typ: nyhet
views: 416
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - tt
  - nordnet
  - 'danske bank'
  - toppnyhet
id: 7324e5fd-0ae6-4469-a4dd-2e25e25454ca
