title: 'Brf vill stoppa Zlatans Padel Zenter i Sollentuna'
ingress: |
  <p>I höstas beviljades bygglov för Padel Zenter i Sollentuna kommun utanför Stockholm, ett projekt med padelhall och kontor som Zlatan Ibrahimovic står bakom. En brf i närheten försöker stoppa det och har nu tagit ärendet ända till mark- och miljööverdomstolen. Detta enligt Mitt i.
  </p>
  
intro_image: /assets/img/265970-houses.jpg
long_form:
  -
    type: text
    text: '<p>Sollentuna kommun gav i höstas bygglov för Padel Zenter i området Silverdal, ett projekt med 14 padelbanor, kontor, konferenslokaler och parkeringsplatser som fotbollsproffset Zlatan Ibrahimovic vill uppföra på fastigheten Malten 4. Enligt lokaltidningen Mitt i Stockholm är Padelcentret tänkt att ligga vid en rondell längs Sollentunavägen, mellan ett äldreboende och Pelikan Self Storages förrådsbyggnad.&nbsp; <br><br>Padel Zenter planeras bli nära 20 meter högt och riskerar därmed att delvis skugga Brf Silverdals Kulle 1 som hamnar bakom padelhallen. Föreningen valde därför att överklaga bygglovet och frågan är nu uppe i högsta instans. <br>– Ja, både länsstyrelsen och mark- och miljödomstolen avslog vår överklagan. Nu har vi överklagat till mark- och miljööverdomstolen, men det är högsta instansen, säger en av föreningens styrelseledamöter Håkan Södergren till Mitt i. <br><br>Det är inte bara bostadsrättsföreningen som valt att överklaga kommunens beslut, enligt Mitt i har minst 20 privatpersoner också gjort det. Andra hus kan också komma att skymmas om hallen byggs. Grannar har påpekat att detaljplanen för området endast tillåter byggnader som är max tre våningar höga, vilket motsvarar en höjd på runt elva meter. <br><br>På kommunens bygglovsenhet menar man tvärtom att padelhallen är planenlig i och med att större delen av den är tre våningar hög. Vidare finns ingen maxhöjd angiven i detaljplanen. <br><br>Bostadsrättsföreningens förhoppning är att mark- och miljööverdomstolen ska välja att pröva saken. Bland annat hänvisar de till att det inte finns någon praxis för om ett maxantal för våningar kan påverka tillåten byggnadshöjd.</p>'
template: articles/article
sponsored: false
hide_from_home: false
artikel_typ: nyhet
views: 1053
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'Mitt i'
  - 'Sollentuna kommun'
  - 'Zlatan Ibrahimovic'
id: 7dbee018-ff8d-4e98-9970-a7feeca8252f
