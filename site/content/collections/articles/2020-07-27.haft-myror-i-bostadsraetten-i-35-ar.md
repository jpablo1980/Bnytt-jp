title: 'Bostadsrättsägare i Skåne har haft myrproblem i 35 år'
ingress: |
  <p>En bostadsrättsägare i Bjuv i Skåne har sedan 1985 haft problem med myror inomhus. Trots upprepade försök att bli av med ohyran är de kvar. Samtidigt tycker bostadsrättsföreningen att de gjort allt de kan. Detta skriver Helsingborgs Dagblad.
  </p>
  
intro_image: /assets/img/mostphotos/16493175-festmaltid.jpg
long_form:
  -
    type: text
    text: '<p>Sedan en kvinna flyttade in i sin bostadsrätt 1985 har hon varje sommar haft problem med myror i sitt hem. Lägenheten ligger på Varagatan i Bjuv och myrproblemet bara blivit värre med åren. Till en början var myrorna endast i en del av bostaden men nu är de överallt förutom i badrummet.</p><p><br></p><p>Helsingborgs Dagblad (HD) skriver att Anticimex flera gånger försökt få bort myrorna från kvinnans bostad. Vissa år har de kommit vid två tillfällen. I början ställdes myrdosor ut, utan resultat. Då gick de över till gift. Anticimex ska även ha plockat bort lister för att kunna täta med silikon. Ett vattenrör i köket flyttades även då det kunde vara platsen där myrorna kom in. Även alger har lagts ut för att få myrorna att försvinna, vilket inte hjälpte. I juni i år gjorde Anticimex en giftsprutning i kvinnas lägenhet, men redan tre veckor senare kom myrorna tillbaka.<br>– Värst är det när de svärmar. Då har jag ett moln av flygmyror inne i huset. Det går inte att vara här, berättar kvinnan för HD.&nbsp;</p><p><br></p><p>Kvinnan har flera gånger pratat med både sin bostadsrättsförening Vallmon och Söderåsens miljöförbund. Båda anser att föreningen gjort vad de kunnat då de tillkallat Anticimex. Kvinnan överklagade beslutet till Mark- och miljödomstolen med hjälp av Bostadsrättsägarnas förening och fick där rätt.<br>– Frågan har inte utretts tillräckligt. Trots alla åtgärder så kvarstår problemet så därför beslutade Mark och miljödomstolen att Miljöförbundet ska se till att en samlad utvärdering görs, säger Staffan Teste, jurist på Bostadsrättsägarnas förening.&nbsp;</p><p><br></p><p>Nu ska bostadsrättsföreningen göra en utredning och ta reda på vad som orsakar myrproblemet samt vidta åtgärder. En orsak till varför problemet med myrorna aldrig lösts är att det aldrig tagits reda på var ifrån myrorna kommer. Förmodligen finns det myrbon under huset. Om bona inte tas bort kan problemet förvärras för kvinnan och även grannar kan komma att drabbas.&nbsp;</p><p><br></p><p>HD skriver att kvinnan under alla år betalat full månadsavgift till föreningen, trots myrproblemet. Nu har kvinnan ansökt om att få avgiften reducerad och bett föreningen att köpa ut henne så hon kan flytta. <br>– Jag kan ju inte sälja lägenheten till någon annan. Det är ju ingen som vill köpa in sig på ett sånt här problem, säger kvinnan till HD.</p><p><br></p><p>HD har sökt bostadsrättsföreningens ordförande men inte fått svar.</p>'
template: articles/article
sponsored: false
hide_from_home: false
artikel_typ: nyhet
views: 703
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: ovrigt
tags:
  - bjuv
  - anticimex
  - 'helsingborgs dagblad'
  - toppnyhet
id: cb8fe631-2fda-4560-a8dc-860121e49344
