title: 'Bolund föreslår att kontor byggs om – kan bli tiotusentals nya bostäder'
ingress: |
  <p>Finansmarknads- och bostadsminister Per Bolund (MP) föreslår att tomma kontorslokaler byggs om till bostäder efter pandemin, vilket skulle kunna leda till tiotusentals nya bostäder. Det framgår av TV4 Nyheternas rapportering.
  </p>
  
intro_image: /assets/img/200324-presstraff--(3).t5e79d7ff.m800.xhqirtdmc.jpg
long_form:
  -
    type: text
    text: '<p>Hur efterfrågade kommer kontorslokaler vara i framtiden när allt fler kanske fortsätter att jobba hemifrån efter&nbsp;coronapandemin? Den frågan ställde sig en reporter på TV4 i ett nyhetsinslag den 31 juli i år. I inslaget intervjuades bland andra finansmarknads- och bostadsminister Per Bolund. <br>– Vi har ju sett att flera människor jobbar hemma och att det kan göra att vi behöver mindre kontorsytor i framtiden. Och då finns det ju väldigt bra möjligheter att kunna använda dom byggnader som redan finns till att skapa boende för många fler människor, säger Per Bolund till TV4 Nyheterna.<br><br>Christoffer Börjesson, digital chef hos branschorganisationen Fastighetsägarna, gav följande kommentar till tv-kanalen gällande ministerns uttalande.&nbsp;&nbsp;</p><p>– Jag tycker det är fantastiskt bra att han väcker dom frågorna, för vi behöver ställa om den fysiska platsen och ha mer flexibilitet i både tanken innan, under och efter när vi bygger. Våra byggnader måste kunna ha ett liv, att ibland kanske vara ett kontor och sen ha en annan funktion, och sen om några år så kanske det är studentbostäder. <br><br>I inslaget tillägger Per Bolund också att det investeringsstöd som regeringen infört kan användas till att bygga om befintliga kontor exempelvis till bostäder.&nbsp; <br>– Så här kan det komma tiotusentals nya bostäder som verkligen behövs, säger han till TV4.&nbsp; <br><br>Men enligt Christoffer Börjesson är det inte helt enkelt att få till i praktiken även om det är en bra idé i teorin. Han tror att omställningen blir svår kortsiktigt, att det blir “mycket ombyggnader i andra regelverk”. <br><br>För att en kontorslokal i en brf som ska kunna omvandlas till bostadsrättslägenhet krävs det i regel ett stämmobeslut och att kommunen beviljar bygglov. Det berättar Henrik&nbsp;Wahren, projektchef för fastighetsutveckling&nbsp;hos den kooperativa organisationen HSB Stockholm, för Bostadsrättsnytt. Och i en kommentar på organisationens hemsida säger han bland annat såhär om att omvandla lokaler till bostadsrätter:</p><p>"Att bygga om lämpliga lokaler eller andra utrymmen till nya bostäder går relativt snabbt och skapar nya intäkter utan att anstränga föreningens ekonomi för mycket."</p>'
template: articles/article
sponsored: false
hide_from_home: false
artikel_typ: nyhet
views: 713
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'TV4 Nyheterna'
  - 'HSB Stockholm'
  - Fastighetsägarna
  - 'Per Bolund'
id: 1dcf61ab-d6f4-4a2d-838d-d4872a7a82a7
