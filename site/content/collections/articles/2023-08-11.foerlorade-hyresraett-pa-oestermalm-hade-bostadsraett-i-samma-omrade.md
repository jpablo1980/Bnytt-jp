title: 'Hovrättsdom: Förlorade hyresrätt på Östermalm – hade bostadsrätt i samma område'
ingress: |
  <p>En kvinna med bostadsrätt på Östermalm i Stockholm förlorade sin hyresrätt cirka en kilometer bort i samma stadsdel, då hon inte ansågs ha ett skyddsvärt behov av lägenheten. Detta enligt en dom från Svea hovrätt.
  </p>
  
intro_image: /assets/img/svea_hovratt_exteriort_1_.jpg
long_form:
  -
    type: text
    text: '<p>Hösten 2021 sade en hyresvärd upp en kvinnas hyresavtal för en lägenhet med anledning av att hon inte bodde tillräckligt mycket i den, samt att hyresrätten olovligen hyrts ut i andra hand. Hyresgästen ville dock behålla sin hyresrätt och frågan kom därmed att prövas i Hyres- och arrendenämnden i Stockholm.<br><br>Kvinnan ska sedan år 1999 ha haft hyreskontrakt för den 45 kvadratmeter stora lägenheten, belägen på Grev Turegatan i Stockholmsstadsdelen Östermalm. Vid den tiden hade kvinnan sedan tre-fyra år tillbaka även en bostadsrätt med sex rum och kök på Riddargatan, 1,2 kilometer bort enligt Google Maps, vilken hon samägde med sin man. De ska också ha haft gemensamma barn skrivna på adressen. <br><br>År 2015 bytte hyresfastigheten där hyresrätten finns ägare. Efter att den nya hyresvärden fått kännedom om att kvinnan inte bodde i lägenheten utan istället hade sin permanentbostad på Riddargatan, samt att det förekommit otillåten andrahandsuthyrning, sades kvinnans kontrakt upp. <br><br>Det hela kom sedan att prövas i hyresnämnden där medgav kvinnan att hon låtit sin bror sova i hyresrätten på vardagar. Enligt hyresvärden handlade det om otillåten andrahandsuthyrning och kvinnan ska även ha låtit ytterligare personer hyra lägenheten i andrahand, vilket bekräftats av grannar i fastigheten. <br><br>Kvinnan hävdade att hon haft ett starkt behov av lägenheten där hon arbetat och ofta övernattat. <br><br>I oktober förra året valde hyresnämnden att godkänna uppsägningen av kvinnans kontrakt för hyresrätten. Detta då hon inte ansågs ha ett skyddsvärt behov av lägenheten. Kvinnan överklagade beslutet till Svea hovrätt som prövade målet i våras. <br><br>Av kvinnans talan framgår att hon ingått en muntlig överenskommelse med den tidigare hyresvärden som gav henne rätt att hyra lägenheten för evigt, utan krav på behov av hyresrätten som permanentbostad.<br><br>Hovrätten konstaterade att för att en ny ägare av en fastighet ska kunna bli bunden av en sådan typ av tillägg, hade det behövt finnas en skriftlig notering om detta på fastighetsägarens exemplar av aktuellt hyreskontrakt, alternativt att den nya ägaren fått information om det i samband med fastighetsförvärvet. <br><br>För övrigt anslöt sig hovrätten till hyresnämndens bedömning att låta hyresavtalet mellan kvinnan och ägaren av hyresfastigheten upphöra.</p>'
template: articles/article
sponsored: false
hide_from_home: false
artikel_typ: reportage
views: 2466
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Svea hovrätt'
  - 'Hyres- och arrendenämnden i Stockholm'
id: 144d6959-c80d-42f9-aeee-9c8d212bcc4b
