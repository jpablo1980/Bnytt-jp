title: 'Altan-tvist i brf avgjord – prövas inte av HD'
ingress: |
  <p>Tidigare i år kom hovrätten kom fram till att en altan som ingått i en mans hyresrätt, inte skulle ingå i upplåtelsen av lägenheten efter ombildning till bostadsrätt. Mannen överklagade beslutet men Högsta domstolen har nu valt att inte pröva saken.
  </p>
  
intro_image: /assets/img/27175201-hogsta-domstolen-hd-i-gamla-stan.jpg
long_form:
  -
    type: text
    text: '<p>I <a href="https://bostadsrattsnytt.se/nyheter/ovrigt/2023-08-04-boraettsinnehavare-foerlorar-mot-brf-i-hovraetten-maste-ge-upp-uteplatsen">somras</a> prövade Hovrätten för Nedre Norrland ett mål gällande en altan i en bostadsrättsförening i Gävle. Frågan rörde vem som skulle anses ha bättre rätt till uteplatsen; en bostadsrättsinnehavare eller föreningen. <br><br>Bostadsrättsinnehavarens lägenhet var tidigare en hyresrätt, år 2007 ombildades den till bostadsrätt. I hyresrätten ingick en uteplats dit en av lägenhetens dörrar leder.&nbsp; <br><br>Hovrätten konstaterade att vissa omständigheter talade för att uteplatsen ingick i upplåtelsen. Till exempel att en särskild granskning visat att insatserna vid lägenhetsförvärven vid ombildningen baserades på tidigare hyressättning och att det gjordes avdrag för de som haft garageplats men inte med anledning av uteplatsen.<br><br>Dock poängteras att det inte framkommit något som visar att föreningen känt till den aktuella hyresrättens omfattning vid tidpunkten för ombildningen.<br><br>Det lyftes också att uteplatsen läge, i direkt anslutning till lägenheten, talade för att altanen&nbsp; upplåtits till mannen. Men i och med att flerbostadshuset var en herrgård från början, ansågs omständigheten inte vara jämförbar med fall där alla lägenheter i bostadshus har egen uteplats eller balkong. Slutsatsen ska ha dragits med hänvisning till domslut i tidigare mål som prövats i Svea hovrätt.<br><br>Hovrättens sammantagna bedömning blev att mannen ska förpliktigas att omedelbart återställa besittningen av uteplatsen, i enlighet med det överklagade tingsrättsbeslutet. <br><br>Även hovrättsdomen överklagades och vid mitten av november i år beslutade Högsta domstolen att inte meddela prövningstillstånd, med motiveringen att det inte framkommit något skäl att göra det. Därmed står hovrättens avgörande fast.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 949
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - HD
  - 'Hovrätten för Nedre Norrland'
  - Toppnyhet
id: 79b560c0-ca27-4809-aad5-15e61dc3d787
