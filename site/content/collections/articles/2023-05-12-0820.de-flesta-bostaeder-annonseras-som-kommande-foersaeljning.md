title: 'De flesta bostäder annonseras som kommande försäljning'
ingress: |
  <p>Enligt bostadsportalen Boneo läggs fler bostäder ut som kommande försäljning än som till salu. Detta beror till stor del på den osäkra bostadsmarknaden.
  </p>
  
intro_image: /assets/img/mostphotos/61521188-row-of-apartment-buildings-on-a-sunny-day.jpg
long_form:
  -
    type: text
    text: '<p>Under pandemin började allt fler bostäder läggas ut som kommande försäljning istället för som till salu. I början av 2023 stod det klart att ett större antal bostäder läggs ut som kommande än vad det är som läggs ut som till salu. Under pandemin var det en het marknad som gjorde att säljare lade ut sin bostad som kommande medan det nu är det osäkra läget på bostadsmarknaden som bidrar till val av annonstyp. Detta skriver bostadsportalen Boneo i ett pressmeddelande.</p><p>&nbsp; <br><br>Enligt nya siffror från Boneo går det att se att bostäder märkta med kommande försäljning varit i majoritet i fyra av de fem senaste månaderna. På Boneo märks de kommande bostäderna med “På G”.<br><br>– Intresset för att annonsera sin bostad som På G ökade stadigt under senare delen av 2022 och fortsatte 2023 i takt med att bostadsmarknaden blev mer osäker, och vad vi kan se i statistiken är att trenden är här för att stanna. Att annonsera som kommande försäljning kommer fortsatt vara ett högst aktuellt verktyg under hela 2023 och framåt för majoriteten av dem som ska sälja sin bostad, säger Fredrik Engdahl, vd på Boneo, i pressmeddelandet.</p><p><br><br>Att fler säljare publicerar sin bostad som kommande och inte till salu beror enligt Boneo på att det är ett effektivt sätt att ta reda på hur intresset för bostaden ser ut. Mäklaren kan också samla på sig fler intressenter samtidigt som det är möjligt att avvakta med att publicera ett offentligt utgångspris. <br><br>– Vi ser att flera av våra anslutna mäklarbolag på Boneo justerat sina egna sälj- och annonseringsprocesser för att möta den nya verkligheten där kommande försäljning nu är en viktig del. Därmed kommer det framåt vara viktigt för köpare att titta på både bostäder till salu och kommande försäljningar för att inte riskera missa relevanta bostäder, avslutar Fredrik Engdahl.</p>'
template: articles/article
sponsored: false
hide_from_home: false
artikel_typ: nyhet
views: 204
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - toppnyhet
  - boneo
  - kommande
  - 'på g'
id: 139abeb4-a59c-4471-9e95-79327917a185
