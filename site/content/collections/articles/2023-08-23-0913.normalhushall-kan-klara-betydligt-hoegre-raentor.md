title: 'Normalhushållet kan klara betydligt högre räntor'
ingress: |
  <p>Enligt SBAB:s vd Mikael Inglander kan ett normalhushåll hantera väsentligt högre ränta än idag. Det säger han i en kommentar till SvD.
  </p>
  
intro_image: /assets/img/33174799-contemporary-elderly-woman-pay-bills-online-on-laptop.jpg
long_form:
  -
    type: text
    text: '<p>Tidningen Svenska Dagbladet (SvD) Näringsliv intervjuade nyligen banken SBAB:s vd Mikael Inglander. Bland annat fick han svara på frågor om bostadsmarknaden och räntor. När det kommer till prisutvecklingen på svenska bostäder framgår av artikeln att han tror på ytterligare nedgång.&nbsp; &nbsp;<br>– Vi tror att bostadspriserna ska ner lite till, säger han till SvD.<br><br>Bakgrunden till det ska vara en låg aktivitet på bomarknaden, att det hittills i år sålts färre bostäder än vanligt. <br>– Det skulle säljas fler lägenheter om köpare och säljare hade samma idé om vad priset ska vara. Vi behöver nog hitta en ny jämviktspunkt när det gäller prissättning av bostäder och det blir spännande att se vad som händer nu, vi har ju några stora visningshelger i augusti, fortsätter Mikael Inglander.&nbsp; <br><br>Sådant som kan komma att påverka är exempelvis i vilken grad hushållen berörs av Riksbankens reporäntehöjningar.&nbsp; <br>– Jag bor själv i Stockholms innerstad och kan konstatera att det är svårt att få bord på restaurang om man inte är ute i god tid, men det är klart att räntehöjningarna biter. Det är ofrånkomligt i ett läge där många hushåll har fått en så stor förändring av sin privatekonomi, tillägger han. <br><br>Enligt SBAB:s bedömning klarar normalhushållet ännu högre ränta än i dagsläget. Bankens hushållskunder har i genomsnitt bolån på kring två miljoner kronor. <br>– Det är mycket pengar men inte så mycket som man kanske lånar till en bostad i storstan. Ett normalhushåll kan hantera en väsentligt högre ränta än i dag, säger Mikael Inglander till SvD.<br><br>På SBAB förbereds just nu för ett besvärligare ekonomiskt läge, både bland kunder som hushåll och företag. Banken vill kunna hjälpa kunder med utmaningar, som till exempel bostadsrättsföreningar. Det segmentet uppges utgöra en stor del av bankens verksamhet, vid sidan av utlåning till hushåll.<br>– Här har vi märkt att fler föreningar blir alltmer bekymrade över föreningens ekonomi, tillägger Mikael Inglander.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 224
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - SvD
  - SBAB
  - Toponyhet
id: ae1889e8-62ce-4a17-9a56-8e842218950f
