title: 'Stigande bopriser centralt i storstäderna – störst uppgång i Stockholm'
ingress: |
  <p>I de centrala delarna av landets tre storstäder steg bostadsrättspriserna under februari. Den största ökningen noterades för centrala Stockholm. Även i Storstockholm och Storgöteborg gick priserna upp, medan de sjönk i Stormalmö. Det visar nya siffror från Svensk Mäklarstatistik.
  </p>
  
intro_image: /assets/img/img-8166-1709825003.jpg
long_form:
  -
    type: text
    text: '<p>Under februari i år steg priserna på bostadsrätter belägna i de centrala delarna av landets tre storstäder, enligt nya siffror från Svensk Mäklarstatistik. Mest ökade priserna i centrala Stockholm med plus 1,3 procent. För centrala Göteborg noterades plus 0,3 procent och för centrala Malmö plus 0,2 procent. <br><br>Även i Storstockholm och Storgöteborg steg bostadsrättspriserna, med 0,5 procent respektive 0,1 procent. Samtidigt landade noteringen för Stormalmö på minus 1,1 procent. <br><br>På riksnivå gick priserna på bostadsrätter upp med 0,4 procent under månaden. På årsbasis ligger prisutvecklingen nu på plus 1,6 procent och medelpriset för en bostadsrätt i landet uppgår till 43 926 kronor per kvadratmeter, jämfört med 42 596 kronor per kvadratmeter i föregående mätning. Medelpriset är enbart baserat på försäljningar under aktuell månad.<br><br>Gällande omsättningen på bomarknaden så såldes totalt 8 800 bostadsrätter under februari 2024, vilket uppges vara åtta procent fler än samma månad ifjol. <br><br>Statistikleverantören Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Den senaste tremånadersperioden jämförs med motsvarande period innan.<br><br>Resultatet för den senaste månaden är preliminärt. Statistiken tas fram månatligen av Statistiska centralbyrån (SCB) på uppdrag av Svensk Mäklarstatistik. Prisstatistik som tas upp i artikeln avser genomsnittliga resultat och är baserad på data från försäljningar av bostäder, oavsett om de annonserats eller inte.</p>'
template: articles/article
sponsored: false
hide_from_home: false
artikel_typ: nyhet
views: 140
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
  - a6afb6a1-88dd-4aa3-a758-bd8d94a24a51
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
  - Toppnyhet
id: 1b4ad1d9-a5ae-41ef-be64-102bcbe5be3d
