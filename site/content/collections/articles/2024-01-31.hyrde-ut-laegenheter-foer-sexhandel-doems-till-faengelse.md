title: 'Hyrde ut lägenheter för sexhandel – döms till fängelse'
ingress: |
  <p>En man som hyrde både bostadsrätter och hyresrätter i andrahand, valde att själv hyra ut flera av lägenheterna på nytt för sexhandel. Nu har han dömts till fängelse i Malmö tingsrätt för koppleri. Det rapporterar tidningen Hem & Hyra.
  </p>
  
intro_image: /assets/img/34359824-malmo-tingsratt.jpg
long_form:
  -
    type: text
    text: '<p>I en mindre kommun i Skåne bodde en 37-årig man med sin fru och barn. Utöver bostaden i den mindre kommunen hyrde han även lägenheter i andrahand i Malmö, både bostadsrätter och hyresrätter. Flera av lägenheterna hyrde han sedan ut på nytt till prostituerade. Det skriver tidningen <a href="https://www.hemhyra.se/nyheter/arbetslos-37-aring-hade-fyra-extralagenheter-for-prostituerade-doms-till-fangelse/">Hem &amp; Hyra</a>. <br><br>Polisen fick upp ögonen för upplägget i samband med att man spanade på en lägenhet där det förekom misstänkt aktivitet. <br>–  Man spanade på en lägenhet där polisen trodde att det såldes sex. Han greps i samband med detta och sedan visade det sig att han hade tre nycklar till och kontrakt liggandes i bilen, säger åklagaren Pia Björnsson till Hem &amp; Hyra. <br><br>Totalt kom polisens utredning att innefatta fyra lägenheter, belägna på olika adresser i Malmö. Mannen uppges ha hyrt både bostadsrätter och hyresrätter i andrahand via tjänster som Qasa. Enligt uppgifter i polisens förundersökning var en av lägenheterna en bostadsrätt i området Holma, där bostadsrättsinnehavaren var en kvinna som valt att hyra ut lägenheten i andrahand då hon misslyckats med att sälja den. <br><br>En annan privatperson hyrde ut sin lägenhet i området Hyllie på grund av tillfällig vistelse hos släktingar, medan boende i centrala Malmö hyrde ut sina bostäder i samband med långresor utomlands.<br><br>Mannen som fått hyra lägenheterna i andrahand hade uppgivit för uthyrarna att han behövde nytt boende på grund av skilsmässa. Under polisens spaningsarbete påträffades dock prostituerade kvinnor i bostäderna och det fanns inget som pekade på att mannen ifråga bott där. <br><br>I förhör ska andrahandshyresgästen ha berättat att han hyrt ut lägenheterna eftersom han blivit arbetslös och behövde pengar. Enligt Hem &amp; Hyra nekade dock mannen till att ha haft kännedom om, eller misstänkt, att det sålts sex i bostäderna. Åklagaren i målet beskrev däremot mannens upplägg som näringsverksamhet.&nbsp; <br><br>Malmö tingsrätt valde att döma mannen för koppleri med fängelse i tio månader som påföljd, mot hans nekande. Det ansågs visat att mannen varit medveten om att det sålts sex i lägenheterna, samt att han “aktivt sökt upp prostituerade” när han letat efter potentiella hyresgäster. <br><br>Under en period om sju månader bedöms mannen ha tjänat runt 110 000 kronor på uthyrningen, pengar som han nu förlorar då tingsrätten beslutat att summan ska förverkas.&nbsp; <br><br>Av Hem &amp; Hyras rapportering framgår att gärningsmannens upplägg inte är unikt, utan att det i nuläget pågår flera liknande utredningar om koppleribrott i samma stad. Ett antal personer, både män och kvinnor, uppges sitta frihetsberövade misstänkta för koppleri med koppling till bostäder.</p>'
template: articles/article
sponsored: false
hide_from_home: false
artikel_typ: nyhet
views: 752
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: bostadsmarknad
tags:
  - 'Hem & Hyra'
  - Toppnyhet
id: 76a3f58a-33b8-4cb7-93c2-33ebd27f8579
