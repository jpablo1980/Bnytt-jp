title: 'Stora elbolag misstänks ha manipulerat elpriset'
ingress: |
  <p>Hittills i år och under 2022 har Energimarknadsinspektionen fått in sammanlagt 25 anmälningar gällande otillbörlig påverkan på elmarknaden. Flera stora bolag misstänkt ha manipulerat elpriset men ingen har ännu kunnat åtalas, rapporterar SVT.
  </p>
  
intro_image: /assets/img/51526101-elutag-med-ekonomi-1684828458.jpg
long_form:
  -
    type: text
    text: '<p>Mycket talar för att hushåll i Sverige har betalat för mycket för elen vid upprepade tillfällen. Och trots att stora elbolag misstänks för marknadsmanipulation har myndigheterna ännu inte kunnat väcka åtal mot något av dem. Det rapporterar Sveriges Television (SVT).<br><br>Bland annat har kammaråklagare Jan Leopoldson intervjuats och enligt honom är en anledning till de uteblivna åtalen att det tagit tid innan Ekobrottsmyndigheten fått del av anmälningarna. I vissa fall har det dröjt fem år innan Energimarknadsinspektionen skickat dem vidare. <br>– När jag fick in en anmälan var det dagar till preskription, och då går det ju inte att utreda, säger han till SVT. <br><br>Trots att otillbörlig påverkan på elmarknaden varit olagligt i EU i över tio år har ännu ingen blivit dömd för brottet i Sverige. <br><br>I Finland pågår just nu en utredning mot statliga Vattenfall som är en stor elproducent i Europa. Bolaget, som anmält sig självt, uppges nu riskera miljardböter för manipulation av elpriset. I praktiken ska det handla om att den mängd megawattimmar som Vattenfall levererade ifjol vid flera tillfällen skilt sig rejält från vad man avtalat om, och på så sätt misstänks bolaget ha försökt driva upp marknadspriset. <br><br>Vattenfalls presschef Natalie Sial Berkman ska i ett mejl till SVT har framfört att det hela handlat om “ett administrativt misstag” och inte avsiktlig marknadsmanipulation.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 288
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - SVT
  - Energimarknadsinspektionen
  - Ekobrottsmyndigheten
  - Vattenfall
id: 5f04e162-dbb6-4440-9f6a-f74a2c38aaed
