title: 'FI ser förhöjd risk för boprisfall framöver'
ingress: |
  <p>Bopriserna i landet ser ut att ha stabiliserats, i alla fall tillfälligt. Enligt Finansinspektionens generaldirektör Daniel Barr är det mycket möjligt att bopriserna faller framöver. Det säger han i en kommentar till SvD.
  </p>
  
intro_image: /assets/img/mostphotos/finansinspektionen.jpg
long_form:
  -
    type: text
    text: '<p>Nyligen släpptes årets första stabilitetsrapport från Finansinspektionens (FI), vilken SvD Näringsliv rapporterat om. Tidningen har bland annat intervjuat myndighetens generaldirektör Daniel Barr. En del av rapporteringen har handlat om boprisutvecklingen i landet. <br><br>I den nya stabilitetsrapporten konstateras att bopriserna fortfarande är på en högre nivå än innan pandemin, detta trots att priserna hittills fallit med 14 procent sedan toppen förra året. Det rådande läget på marknaden beskrivs som en tillfällig stabilisering.<br><br>Dock poängterar Daniel Barr att Riksbanken troligen kommer att justera upp styrräntan ytterligare och tillägger att merparten av prognosmakarna förutspår en ny höjning i sommar. Enligt FI:s bedömning är en räntetopp att vänta vid årsskiftet, följt av räntesänkning.&nbsp; <br>– Det är klart att ökade räntor kan slå på bopriserna framåt. Det är mycket möjligt, säger han till SvD. <br><br>En annan del av rapporten rör resultaten av FI:s senaste stresstester, vilka genomförts för att se hur svensk ekonomi skulle klara ett BNP-ras om fem procent i kombination med en bestående ränteuppgång om tre procentenheter. Och resultaten visar att en kategori sticker ut, nämligen små och medelstora fastighetsbolag med hög skuldsättning. Dessa riskerar att drabbas av “akuta finansieringsproblem”. <br>– Bankerna har ungefär 80 procent av sina exponeringar mot de här små och medelstora fastighetsbolagen. Och det finns en ganska stor andel av dem som också är högt skuldsatta och därmed är det där det skulle kunna bli en väldigt stor andel kreditförluster, säger FI:s chefsekonom Henrik Braconier till SvD.</p>'
template: articles/article
sponsored: false
hide_from_home: false
artikel_typ: nyhet
views: 252
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SvD
  - FI
  - Toppnyhet
id: d419ebab-6848-43c1-88a0-95e1a6db1863
