title: 'Swedbank reviderar upp sin boränteprognos – spår över fem procent för rörligt'
ingress: |
  <p>Vid årsskiftet kan räntan för rörliga bolån landa på över fem procent, enligt Swedbank som nu valt att revidera upp sin boränteprognos. Även bolåneräntor för längre bindningstider spås nu kunna hamna på högre nivåer än tidigare.
  </p>
  
intro_image: /assets/img/28179337-swedbank-since-1820.jpg
long_form:
  -
    type: text
    text: '<p>Nyligen släppte storbanken Swedbank en uppdaterad prognos för boränteläget i Sverige framöver. Där revideras de förväntade räntenivåerna upp, både för genomsnittliga rörliga och bundna bolån. Kring december i år spås räntan för rörligt (på tre månader) landa på 5,10 procent, jämfört med 5,0 i föregående prognos.<br><br>Samtidigt bedöms räntan för treåriga bolån kunna nå 4,70 procent vid samma tid, jämfört med 4,50 procent i prognosen som presenterades i september. För femåriga bolån har ränteprognosen justerats upp från 4,20 procent till 4,40. <br><br>Bedömningarna görs mot bakgrund av kraftigt stigande marknadsräntor, både i Sverige och omvärlden, vilket leder till högre bolåneräntor. <br>– Vi räknar med fortsatt strama signaler från centralbanker under hösten, vilket bidrar till att långräntor stiger något mer. Vår bedömning är dock att den stora ränteuppgången är bakom oss. Både Fed och ECB bör vara klara med sina höjningar och inleder i stället räntesänkningar under våren 2024, säger Swedbanks prognoschef Andreas Wallström i ett pressmeddelande.<br><br>Där framgår också att banken räknar med ytterligare en reporäntehöjning innan årsskiftet. <br>– Trots sjunkande inflation och ett försämrat konjunkturläge, räknar vi alltjämt med en sista räntehöjning från Riksbanken i november om 0,25 procentenheter. Motiven är fortsatt alltför högt inflationstryck och en svag krona, som riskerar att spä på inflationen ytterligare, tillägger&nbsp; Andreas Wallström.</p>'
template: articles/article
sponsored: false
hide_from_home: false
artikel_typ: nyhet
views: 999
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - Swedbank
  - Riksbanken
  - Toppnyhet
id: 8f4eafdb-cbef-4297-805b-66cb07ad28c1
