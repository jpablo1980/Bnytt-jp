title: 'Fokus på hållbarhet i bostadsprojekt i Stora Sköndal'
ingress: |
  <p>I Stora Sköndal i Stockholm växer en ny stadsdel fram med fokus på en hållbar livsstil. Några av aktörerna som ska bygga bostäder i området är Heba och Åke Sundvall. Tillsammans ska de uppföra 340 bostadsrätter, enligt ett pressmeddelande.
  </p>
  
intro_image: /assets/img/mostphotos/screenshot-2020-12-01-at-10.32.37.jpg
long_form:
  -
    type: text
    text: '<p>I måndags den 30 november stod det klart att Åke Sundvall, i samarbete med Heba, ska bygga 600 bostäder i området Södra Sköndal. Där ska en ny stadsdel utvecklas och ledorden för området blir hållbar livskvalitet. Fokus ska ligga på mångfald och miljövänlighet.</p><p><br></p><p>Enligt ett pressmeddelande från Åke Sundvall är det stiftelsen Stora Sköndal som är säljare av marken. Stiftelsen arbetar med bland annat vård och forskning utan vinstsyfte. På området driver idag stiftelsen olika verksamheter, som äldreomsorg och förskolor.<br>– Det är mycket roligt att två så väletablerade aktörer väljer att utveckla området tillsammans med oss. Jag ser fram emot att se hur Heba och Åke Sundvall kommer att tillföra kraft i arbetet med social och miljömässig hållbarhet likväl som höjd i det arkitektoniska arbetet, säger Tomas Krywult, vd och fastighetschef på Stora Sköndals Framtidsutveckling, i pressmeddelandet.&nbsp;</p><p><br></p><p>Bostadsbyggandet ingår i den andra etappen av projektet Framtidens Stora Sköndal. Det är totalt 1 000 bostäder som ska byggas och de 600 bostäderna Heba och Åke Sundvall ska uppföra blir en blandning av bostads- och hyresrätter. Fördelningen uppges vara 340 bostadsrätter och 260 hyresrätter. Projektet utformas tillsammans med arkitektbyrån Tham &amp; Videgård.</p>'
template: articles/article
sponsored: false
hide_from_home: false
artikel_typ: nyhet
views: 384
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - heba
  - 'åke sundvall'
  - 'stora sköndal'
  - toppnyhet
id: f671d89e-af37-4b7a-bc54-417294521010
