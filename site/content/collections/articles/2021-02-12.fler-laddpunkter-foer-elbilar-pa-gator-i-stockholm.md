title: 'Fler laddpunkter för elbilar på gator i Stockholm'
ingress: |
  <p>Stockholms stad ska tillsammans med Vattenfall-initiativet InCharge se till att sex nya publika laddgator öppnas i Stockholm. Totalt ska de utrustas med 55 laddpunkter för elbilar, samtidigt som befintliga laddgator uppgraderas. Det skriver Vattenfall i ett pressmeddelande.
  </p>
  
intro_image: /assets/img/vattenfall_800x800ar.png
long_form:
  -
    type: text
    text: '<p is="qowt-word-para">Genom ett samarbete mellan Stockholms stad och InCharge, en laddningslösning från Vattenfall med partners, ska huvudstaden få fler laddgator. Enligt ett pressmeddelande från energiföretaget Vattenfall blir det sex nya laddgator med totalt 55 laddpunkter för elbilar.<br><br>På Stockholms befintliga laddgator finns det redan idag 80 laddpunkter och tillgång till både destinationsladdning och snabbladdning.<br><br></p>'
  -
    type: image
    photo: /assets/img/vattenfall2_800x800ar.jpg
    caption: 'Laddstation på Valhallavägen i Stockholm. Foto Vattenfall'
    size: Normal
  -
    type: text
    text: '<p>Bakgrunden till satsningen är att det i nuläget finns nära 50 000 laddningsbara bilar i kommunen, i Stockholms län är antalet nästan 100 000. Den stora ökningen innebär att fler behöver tillgång till elbilsladdare.<br>– I dag laddar vi till 90 procent hemma eller på jobbet. I städerna där de flesta saknar laddbox, ska möjligheten till publik laddning vara lika enkel som självklar för stockholmarna och de förbipasserande. Laddgator är ett bra komplement till de allmänna garagen, så att vi nu har vår tjugonde laddgata i Stockholm på plats är en bra bit på vägen, säger Susanna Hurtig, chef Vattenfall E-mobility Norden.<br><br>Elnätsbolaget Ellevio står för markarbeten och dragning av ledningar till laddpunkterna där elbilar kommer kunna laddas med miljövarudeklarerad el (vatten- och vindkraft), märkt med Bra Miljöval, från Vattenfall. Vidare ska gatornas destinationsladdare uppgraderas "för att möta effektutmaningar i stadskärnan", från 3,7 kilowatt till en blandning av 11-22 kilowatt.<br><br></p>'
  -
    type: list
    rubrik: 'Här planeras det för nya laddgator i Stockholm'
    list:
      - 'Narvavägen 5 (10 laddpunkter)'
      - 'Åsögatan 111 (6 laddpunkter)'
      - 'Tulegatan 3 (3 laddpunkter)'
      - 'Valhallavägen 138 (20 laddpunkter)'
      - 'Drottningholmsvägen 2 och 5 (8 laddpunkter)'
      - 'Strandvägen 18 (8 laddpunkter)'
  -
    type: text
    text: '<p is="qowt-word-para"><br>Stockholms stad har som mål att det år 2022 ska finnas 4 000 publika laddstationer i huvudstaden.<br>– Möjligheten att ladda sin bil ska inte utgöra ett hinder för stockholmarna att gå över till el. Nu när utsläppen av koldioxid behöver minska snabbt är det glädjande att samarbetet med näringslivet visar vägen mot ett klimatsmart Stockholm. Vi behöver öka takten och laddgatorna är ett otroligt viktigt verktyg för att få invånare att våga välja bort bensin- och dieselbilar, säger Stockholms stads trafikborgarråd Daniel Helldén i pressmeddelandet.<br><br>Så när beräknas då de 55 laddpunkterna för elbilar finnas tillgängliga på de nya laddgatorna? Enligt Heidi Stenström på Vattenfalls pressavdelning ska alla vara i drift senast nu i vår, det vill säga installerade och klara senast i april/maj. Men på Narvavägen blir de klara redan den 12 februari. Sedan fortsätter installationerna och laddgatorna kommer att driftsättas successivt.<br><b><br>Kort om InCharge<br></b>InCharge är ett laddnätverk som Vattenfall bygger tillsammans med partners i Tyskland, Nederländerna och Norge. I dagsläget består nätverket av nära 23 000 uppkopplade laddpunkter.</p>'
template: articles/article
sponsored: false
hide_from_home: false
artikel_typ: nyhet
views: 434
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: energi-och-miljo
tags:
  - 'Stockholms stad'
  - Vattenfall
  - InCharge
  - Toppnyhet
id: 1101d11e-a859-4034-a57e-0e7d050e191d
