title: 'Hyrde ut lägenheten – till bordellverksamhet'
ingress: |
  <p>En man och en kvinna har hyrt flera lägenheter i centrala Stockholm under falskt namn. Paret misstänks för att ha förmedlat vidare lägenheterna till prostituerade och åtalas nu för koppleri.
  </p>
  
intro_image: /assets/img/mostphotos/11722146-norr-malarstrand-stockholm.jpg
long_form:
  -
    type: text
    text: '<p>Via Blocket har en 26-årig kvinna använt en annan persons identitet för att hyra lägenheter i andra hand. Detta inträffade under hösten 2016 och våren och sommaren 2017. Lägenheterna hon hyrde låg på Alströmergatan och Lindhagensgatan på Kungsholmen och Norrtullsgatan i Vasastan. </p><p>Det personerna som hyrde ut sina hem på Blocket inte visste var att kvinnan som ville hyra skulle förmedla lägenheterna till prostituerade. Detta gjorde kvinnan tillsammans med en 41-årig man. Det rör sig om tre fall då det misstänks att de uthyrda lägenheterna använts som bordeller. I ett av fallen berättar en bostadsägare om hur denne kom hem och fann en stor glasskål full av kontanter. </p><p>Till lokaltidningen Mitt i berättar Blockets kundsäkerhetschef Thomas Bäcker att det är sällan sådant här inträffar.<br>– Om man tittar sammantaget på alla uthyrningar av lägenheter är det här inte ett stort problem men varje enskilt tillfälle är extremt tråkigt för den som drabbas, säger Thomas Bäcker.</p><p>Går du i tankar på att hyra ut din bostad är det klokt att tänka på att ta referenser och anställningsbevis. Kontrollera även vad som ingår i hemförsäkringen då vissa saker inte täcks vid uthyrning. Teckna ett skriftligt hyresavtal med din gäst för när och i vilket skick bostaden ska lämnas.</p><p><br></p>'
template: articles/article
sponsored: false
artikel_typ: nyhet
views: 1386
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 33
link: '1'
categories: ovrigt
tags:
  - Brott
  - Blocket
  - Uthyrning
  - Toppnyhet
id: a4f538f9-3848-418a-a71f-55ad4a8ed405
