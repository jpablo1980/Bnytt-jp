title: 'Stockholm: Planer på över 150 nya bostadsrätter i Bagarmossen'
ingress: |
  <p>Exploateringsavtal för ett område i Bagarmossen har tecknats mellan Riksbyggen och Stockholms stad. Enligt ett pressmeddelande är planen att bygga över 150 nya bostadsrätter på platsen, varav en del är tänkta att bli seniorbostäder.
  </p>
  
intro_image: /assets/img/visionsbild-riksbyggens-hus-i-bagarmossen---hushorn.jpg
long_form:
  -
    type: text
    text: '<p>Ett exploateringsavtal för området Bergholmsbacken i Bagarmossen, södra Stockholm, har tecknats mellan Riksbyggen och Stockholms stad. Enligt ett pressmeddelande från bostadsutvecklaren är planen att uppföra över 150 nya bostadsrätter där, vilka ska inrymmas i fyra byggnader. Minst 50 av dessa är tänkta att byggas med Riksbyggens seniorkoncept Bonum för personer som fyllt 55 år. <br><br>Byggnaderna är också tänkta att innehålla garage och lokaler för verksamheter. <br>– Vi är glada över att kunna bidra med över 150 nya bostäder i Bagarmossen, i en tid präglad av nedgång i bostadsbyggandet. Att få möjligheten att skapa en modern tolkning av den traditionella bebyggelsen i området känns inspirerande, säger Lise Lott Nilsson, marknadsområdeschef på Riksbyggen Bostad i Stockholm, i pressmeddelandet. <br><br>Bostadsutvecklarens ambition ska vara att uppföra hus liknande den lamellbebyggelse som är vanligt förekommande i Bagarmossen, men lite modernare. Flerbostadshusen kommer certifieras enligt Miljöbyggnad silver och produktionsstart är preliminärt satt till 2026–2027.&nbsp; <br>– Kombinationen av våra koncept Bonum och traditionella bostadsrätter ger en bra mix i kvarteret som vi tror attraherar många. De boende kommer erbjudas en vacker gård samt närhet till kommunikationer, parker och centrum. Restauranger och gemensamhetslokaler ger möjlighet till samvaro mellan grannar, säger Mikael Olsson, projektchef på Riksbyggen i Stockholm i pressmeddelandet.<br><br></p><p><b>Kort om Bonum seniorbostäder</b><br>Bonum är ett boendekoncept som Riksbyggen utvecklat för seniorer. Exempelvis uppges bostädernas badrum vara planerade för att minska risken för fallolyckor och det finns inga trösklar i lägenheterna. Vidare ska ljudisoleringen vara bättre än vad standarden kräver, tunga dörrar har automatiska dörröppnare och alla utrymmen i föreningens hus ska gå att nå via hiss.&nbsp;&nbsp;</p>'
template: articles/article
sponsored: false
hide_from_home: false
artikel_typ: nyhet
views: 44
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - Riksbyggen
  - 'Stockholms stad'
  - Toppnyhet
id: 035dd9cc-3663-47a3-bed8-2f1c90a77ef6
