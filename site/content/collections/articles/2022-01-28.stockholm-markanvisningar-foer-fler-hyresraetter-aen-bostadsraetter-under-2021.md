title: 'Stockholm: Markanvisningar för fler hyresrätter än bostadsrätter under 2021'
ingress: |
  <p>Under fjolåret tilldelade Stockholms stad markanvisningar för 203 fler hyresrätter än bostadsrätter i kommunen. Totalt anvisades mark för 10 414 nya bostäder, varav några anvisningar gällde ägarlägenheter. Det visar en ny sammanställning från kommunen.
  </p>
  
intro_image: /assets/img/logga_sthlmsstad.jpg
long_form:
  -
    type: text
    text: '<p>Nu har Stockholms stads exploateringskontor släppt statistik över tilldelade markanvisningar i kommunen 2021. Den visar att det tilldelats mark för något fler hyresrätter än bostadsrätter under året och att tilldelningar även gjorts för en liten del ägarlägenheter. Sammanlagt har mark för 10 414 nya bostäder anvisats under perioden. <br><br>När en byggaktör tilldelas en markanvisning innebär det att aktören, under viss tid och vissa villkor, ges ensamrätt att förhandla med staden om att få bygga på anvisad kommunalägd mark.<br><br>Enligt sammanställningen för 2021 har mark anvisats för totalt 5 068 nya bostadsrätter, samtidigt som tre projekt tilldelats mark för totalt 75 ägarlägenheter. De markanvisningar som gått till hyresrättsprojekt avser byggandet av totalt 5 271 lägenheter, vilket är 203 fler än vad som inryms i de brf-projekt som fått anvisningar. <br><br>De två byggaktörer som anvisats mark för flest bostadsrätter i staden under 2021 är Stena Fastigheter och Amasten, som vill bygga 350 lägenheter respektive 250 vid Telefonplan. Därefter kommer Titania med en anvisning för 200 lägenheter i Husby.<br><br>Samtidigt har flest tilldelningar gjorts för brf-projekt i stadsdelen Östberga inom Stockholm Söderort, där totalt åtta markanvisningar gått ut. Näst flest gjordes för projekt i Bredäng och Stureby, också de inom Söderort, där sex markanvisningar tilldelats i vardera stadsdel. <br><br>Vidare har Stockholms stad tilldelat mark åt tre projekt med ägarlägenheter. En anvisning har gått till Wästbygg som avser att bygga 30 lägenheter i Solberga, Söderort. De två andra har gått till projekt som planeras i Nälsta inom Västerort, varav den ena tilldelades JM som vill uppföra 30 lägenheter i området och den andra gick till Ikano med avsikt att bygga 15 lägenheter.&nbsp; &nbsp;</p>'
template: articles/article
sponsored: false
hide_from_home: false
artikel_typ: nyhet
views: 198
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Stockholms stad'
id: b21f44fd-8bfe-45ee-aa61-de76f1158357
