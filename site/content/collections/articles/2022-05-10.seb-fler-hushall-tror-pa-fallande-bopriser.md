title: 'SEB: Fler hushåll tror på fallande bopriser'
ingress: |
  <p>Hushållens boprisförväntningar vänder ner kraftigt i maj. Det visar banken SEB:s senaste Boprisindikator som sjunkit med 21 enheter sedan april.
  </p>
  
intro_image: /assets/img/32016134-bostadshus-i-trollhattan.jpg
long_form:
  -
    type: text
    text: '<p>I maj 2022 minskar banken SEB:s Boprisindikator med 21 enheter, från 39 i april till 18. Indikatorn visar skillnaden mellan andelen svenska hushåll som tror på stigande priser det kommande året och andelen som tror på fallande. <br>– Den senaste tidens allt hetare räntedebatt i kombination med ett fortsatt ansträngt privatekonomiskt läge får hushållens boprisförväntningar att vända ner kraftigt den här månaden. Senast prisförväntningarna låg på den här nivån var under pandemins inledning för nästan två år sen, säger SEB:s privatekonom Américo Fernández i ett pressmeddelande från banken.<br><br>Gruppen hushåll som tror på stigande bopriser uppgår i maj till 42 procent, en minskning med tio enheter jämfört med föregående månad. Samtidigt ökar andelen som förutspår sjunkande priser med elva enheter och landar på 24 procent, medan 26 procent av hushållen tror på oförändrade bopriser vilket är två enheter lägre än i förra mätningen. <br><br>Indikatorn sjunker i samtliga regioner under maj, mest i Västra Götaland där den minskar med 37 enheter från 41 ned till fyra. I både Norrland och Östra Götaland faller indikatorn med 25 enheter, och stannar på 19 respektive 14 enheter. I Skåne sjunker indikatorn med 15 enheter ned till 23, och i Stockholm med 14 enheter ned till 20. I Svealand, exklusive Stockholm, går indikatorn ned med sex enheter och landar i maj därmed på den högsta nivån bland regionerna; 30 enheter.<br><br>Boprisindikatorn är en månatlig undersökning som genomförs av Demoskop på uppdrag av SEB. Den senaste undersökningen ska bygga på runt 1 000 webbintervjuer med svenska hushåll, gjorda under perioden 26 april-3 maj i år.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 181
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SEB
  - Demoskop
  - Toppnyhet
id: e2ca59e2-e328-4612-b7c3-8a7e8db7c12c
