title: '220 nya bostadsrätter planeras i Söderort'
ingress: |
  <p>Byggbolaget Wallin har tilldelats markanvisningar i Stockholm Söderort för 320 nya bostäder, varav 220 planeras bli bostadsrätter. Detta enligt ett pressmeddelande från bolaget.
  </p>
  
intro_image: /assets/img/wallin_soderort-1640863933.jpg
long_form:
  -
    type: text
    text: '<p>Byggnadsfirman Erik Wallin AB har blivit tilldelade tre markanvisningar för nya bostäder i Söderort inom Stockholms kommun, två i Örby och en i Farsta. Totalt ger det bolaget möjlighet att bygga 320 lägenheter. Av dessa planeras 220 att få upplåtelseformen bostadsrätt och resterande 100 är tänkta att bli hyresrätter.&nbsp; <br>– För oss är det historiskt att bli tilldelade markanvisningar för så många lägenheter i samma nämnd. Det är ett stort förtroende från Stockholm Stad som vi är stolta över. Det speglar det arbete vi lagt ner på att förtydliga vårt erbjudande om att vi bygger kvalitativa bostäder med god arkitektur väl anpassade till platsen. Vi ser fram emot att få utveckla så fina platser med vackra hus och fina bostäder, säger Wallins vd Erik Wallin i ett pressmeddelande från bolaget.<br><br>I nordvästra Örby har Wallin tilldelats en markanvisning för 150 bostadsrätter och i den sydöstra delen en annan för 100 hyresrätter. Samråd uppges vara planerat till år 2025. Den anvisade marken återfinns längs Örbyleden mellan Stureby och Örby/Bandhagen. På det hela är tanken att Örbyleden ska bli mer stadslik och innehålla bostadskvarter, verksamheter, samt gröna delar. Även ett nytt centrum ska byggas i området.<br><br>I Farsta har bolaget tilldelats en markanvisning inom ett planområde kallat Farstarondellen som ligger söder om Magelungsvägen. På platsen som anvisats, i närheten av centrum och sjön Magelungen, planerar Wallin för runt 70 bostadsrätter med preliminär byggstart under år 2027. <br>– Vi har även ett annat pågående projekt nära Magelungen. Vi ser sedan tidigare en stor potential i området och vill självklart vara med och bidra till den utvecklingen, säger Wallins affärsutvecklare Björn Peters i pressmeddelandet.<br><br><b>Kort om Wallin</b><br>Byggnadsfirman Erik Wallin AB är verksam på bygg- och fastighetsmarknaden i Stockholm och äger 50 av bolagets aktier, medan resterande andel ägs av bostadsutvecklaren Besqab AB. Källa: wallinbostad.se</p>'
template: articles/article
sponsored: false
hide_from_home: false
artikel_typ: nyhet
views: 269
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Erik Wallin AB'
  - 'Stockholms stad'
id: 25fdb8f0-668b-477c-a214-9de120bb52b5
