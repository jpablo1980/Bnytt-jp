title: 'Antalet bostadsförsäljningar slår rekord'
ingress: |
  <p>Antalet bostadsförsäljningar är det högsta som mätts på 19 år. På de allra flesta platser i landet säljs fler bostäder än tidigare år – förutom i Storstockholm. Detta visar siffror från Svensk Mäklarstatistik.
  </p>
  
intro_image: /assets/img/mostphotos/31911429-kungsholms-strand.jpg
long_form:
  -
    type: text
    text: '<p>Svensk Mäklarstatistik började göra sina mätningar år 2005, och sedan dess har aldrig så många bostadsaffärer genomförts på ett halvår som i år. ​Drygt 3 000 fler bostäder såldes under första halvåret i år jämfört med samma period i fjol. Totalt såldes 83 000 bostäder i Sverige under första halvan av 2019. Detta är enligt Svensk Mäklarstatistik ett tecken på att bostadsmarknaden är i balans.&nbsp;</p><p><br></p><p>Siffrorna visar också att antalet försäljningar ökar utanför storstäderna, som Örebro och Linköping. Där har antalet försäljningar ökat med två procent jämfört med i fjol. Det kanske inte låter som en stor ökning, men det är tre procent fler försäljningar än 2017 och elva procent fler än 2016. I Storstockholm är siffrorna dock motsatta. Där har färre försäljningar skett, och antalet är fem procent färre än under åren 2017, 2016 och 2015. Enligt Svensk Mäklarstatistik kan detta bero på att amorteringskraven är som tuffast i Stockholm.&nbsp;</p><p><br></p><p>Bostadspriserna fortsätter att stiga långsamt, och i juni var priserna på bostadsrätter i Sverige oförändrade medan de på en tolvmånadersperiod stigit med tre procent.&nbsp;</p>'
template: articles/article
sponsored: false
artikel_typ: nyhet
views: 1376
puff_font_size: 24
article_font_size: 24
topnews_font_size: 48
clicks: 17
link: '1'
categories: boprisutveckling
tags:
  - 'svensk mäklarstatistik'
  - bopriser
  - storstockholm
  - örebro
  - linköping
  - Toppnyhet
id: 6f05d614-91b3-4a28-979d-fe1c29508b9f
