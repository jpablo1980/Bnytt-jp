title: 'Så mycket stiger priserna när t-banan byggs ut'
ingress: |
  <p>På flera platser i Stockholm kommer tunnelbanan byggas ut. Bostadspriserna på platserna nära de nya tunnelbanestationerna kommer att öka kraftigt, i vissa fall upp till 90 procent på tio år. Det visar en ny analys från CBRE som Dagens Industri tagit del av.
  </p>
  
intro_image: /assets/img/mostphotos/4338231-tunnelbaneskylt.jpg
long_form:
  -
    type: text
    text: '<p>​För ungefär ett år sedan publicerades en analys över prisutvecklingen i områden som inom några år kommer få en tunnelbanestation i närområdet, något som <a href="https://bostadsrattsnytt.se/nyheter/boprisutveckling/2018-12-17-utbyggd-t-bana-spas-hoeja-bopriser-rejaelt">Bostadsrättsnytt</a> tidigare skrivit om. Analysen gjordes av fastighetsrådgivaren CBRE och i den lyftes Sickla och Järla i Nacka fram som de platserna i Stockholm som kommer få störst prisuppgång på upp till 90 procent. Hagastaden och Södra Hagalunds bostadspriser beräknades öka med 40 procent. Nu har CBRE gått ut med en uppföljning på sin analys och menar att utvecklingen under året har förändrat förutsättningarna för prisutvecklingen. </p><p><br></p><p>De som var de största vinnarna i förra årets analys, Järla och Sickla, har haft stora motgångar prismässigt. Dagens Industri skriver att bostadspriserna på lägenheter i storleken 60-75 kvadratmeter sjönk med två procent i Sickla och fem procent i Järla. Även i Nacka centrum, som ligger nära en planerad tunnelbanestation, sjönk priserna. Där med åtta procent. <br>– Det stora som har hänt är att de har ändrat byggtiden för de här olika tunnelbanelinjerna. Det påverkar så klart vår ekvation. Vi tror att Nacka påverkas mest negativt av att byggtiden kommer att bli mycket längre, och nyhetsrubriker under året om ett överklagande, säger Amanda Welander, analyschef på CBRE, till Dagens Industri.</p><p><br></p><p>Även om tiden innan tunnelbanan byggts ut ökat räknar ändå CBRE men samma prisutveckling som i sin första analys, även om prisökningen nu tar längre tid. Det som gör att byggtiderna förlängts beror bland annat på överklaganden och finansieringsproblem. Det är pendlingstiden in till T-centralen som uträkningarna kretsar kring. Analysen tar dock inte hänsyn till att T-centralen inte är en viktig pendlingsstation för alla resenärer. </p><p><br></p><p><b>Så här spås prisökningen se ut:</b></p>'
  -
    type: image
    photo: /assets/img/mostphotos/t-bana2.jpg
    size: Normal
  -
    type: text
    text: '<p><i> Källa: CBRE:s analys av den årliga prisökningen till följd av tunnelbaneutbyggnaden. Projekten ska vara klara vid olika tidpunkter mellan åren 2025-2030. </i></p>'
template: articles/article
sponsored: false
artikel_typ: nyhet
views: 5460
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'dagens industri'
  - cbre
  - tunnelbana
  - toppnyhet
id: ec4ada25-76c0-4781-b200-043fa94eac23
