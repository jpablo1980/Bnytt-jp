title: 'Danske Bank: Stigande bostadsrättspriser i Stockholm under april'
ingress: |
  <p>För bostadsrätter i Stockholms kommun noterades en prisuppgång i april, mest steg priserna på lägenheter med boytor på 70-80 kvadratmeter. Det visar ny statistik från Danske Bank.
  </p>
  
intro_image: /assets/img/soder-hogalid-2.jpg
long_form:
  -
    type: text
    text: '<p>Under årets aprilmånad ökade bostadsrättspriserna i Stockholms kommun med i snitt 0,5 procent, eller 0,7 procent efter säsongsjustering. Detta enligt Danske Banks senaste boprisindikator-uppdatering. Störst uppgång noterades för lägenheter i storlekarna 70-80 kvadratmeter; plus två procent. Samtidigt sjönk priserna på lägenheter större än 100 kvadratmeter. För resterande storleksklasser steg bostadsrättspriserna.</p><p>– Vi är förbluffade över Stockholms bostadsrättspriser som visar en liten men tydlig uppgång i april. I ett läge bostadsköparnas betalningsvilja rimligen borde vara rejält tyngda av kraftigt urholkad köpkraft och en mångdubbling av räntekostnaden för bostadsköp så stiger bostadspriserna trots det igen, säger Danske Banks chefekonom Michael Grahn i ett pressmeddelande. <br><br>Där tillägger banken också att omsättningen på lägenheter i april varit låg vilket kan ge volatila siffror på månadsbasis. <br><br>Bostadsmarknaden bedöms bli skakig under kommande månader och troligen har botten ännu inte nåtts, men möjligen blir läget inte lika illa som Danske Bank först befarade. Ett tapp på 25 procent från toppen till botten anses inte vara en orimlig förutsägelse. Gällande styrräntan spås en nivå kring fyra procent, antingen i juni eller i september 2023. <br><br>Undersökningen Boprisindikatorn från Danske Bank baseras på statistik från bostadssajten Hemnet.</p>'
template: articles/article
sponsored: false
hide_from_home: false
artikel_typ: nyhet
views: 146
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Danske Bank'
  - Hemnet
id: 6458f444-c1a6-41ae-a56d-5da1222557ee
