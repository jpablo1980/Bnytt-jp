title: 'Bankernas marginal på bolån fortsätter minska'
ingress: |
  <p>Enligt FI sjönk bankernas bruttomarginal på bolån under kvartal tre i år. Senast en uppgång noterades var i slutet av 2017.
  </p>
  
intro_image: /assets/img/bilder_nyheter/Västerås_LM/StockholmLM/fi_entre.jpg
long_form:
  -
    type: text
    text: '<p>Under kvartal tre 2019 sjönk bankernas bruttomarginal på bolån. Från att ha legat på 1,44 procent vid slutet av årets andra kvartal landade den på 1,42 procent vid utgången av kvartal tre. Det står att läsa på myndigheten Finansinspektionens (FI) webbsida. Bankernas finansieringskostnad under det tredje kvartalet var oförändrad, samtidigt som den genomsnittliga bolåneräntan för tre månaders bindningstid sjönk med två punkter under samma period. En lägre utlåningsränta i relation till finansieringskostnaden gjorde att bankernas bruttomarginal minskade under kvartal tre. <br><br>Den senaste gången bruttomarginalen ökade var under kvartal fyra 2017, då den steg från 1,67 procent kvartalet innan till 1,71 procent sista kvartalet. Den högsta noteringen sedan FI började mäta 2002. Första kvartalet året därpå sjönk marginalen ned till 1,64, för att sedan fortsätta nedåt fram till kvartal tre i år, då den alltså landade på 1,42 procent.&nbsp; <br><br>Av FI:s webbsida framgår också att marginalen fortfarande bedöms som hög. Vid vilken nivå den skulle kunna bedömas som låg framgår inte. I en tidigare artikel från <a href="https://bostadsrattsnytt.se/nyheter/bolan/2019-02-13-bankerna-tjaenar-bra-pa-bolan-trots-sjunkande-marginal">Bostadsrättsnytt</a> berättade Victoria Ericsson, vid Finansinspektionens presstjänst, att Finansinspektionen inte definierar vad de anser vara en normalnivå.<br><br>Finansinspektionens publicering av bankernas bruttomarginal på bolån, som sker kvartalsvis, är tänkt att fungera som ett verktyg för konsumenter vid förhandling om bolåneräntor. Formeln för att beräkna bruttomarginalen är “bankernas faktiska utlåningsränta minus deras finansieringskostnad”, enligt fi.se.&nbsp;<br></p>'
template: articles/article
sponsored: false
artikel_typ: nyhet
views: 297
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - Finansinspektionen
id: dba6a0b1-492d-4f7f-b39b-9ce13aa5cac4
