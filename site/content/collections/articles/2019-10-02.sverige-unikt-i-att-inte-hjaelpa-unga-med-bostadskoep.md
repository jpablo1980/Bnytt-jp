title: 'Sverige unikt i att inte hjälpa unga med bostadsköp'
ingress: |
  <p>I en ny kartläggning gjord av bostadsanalytiker på teknikkonsultföretaget WSP framkommer det att Sverige saknar ett system för att hjälpa unga människor att köpa sin första bostad. I många delar av världen finns det olika program som hjälper unga att ta sig in på bostadsmarknaden, skriver Dagens Nyheter.
  </p>
  
intro_image: /assets/img/mostphotos/31815853-vasastan.jpg
long_form:
  -
    type: text
    text: '<p>Flera bostadsanalytiker på WSP har gjort en genomgång av hur stödet för unga att köpa bostad ser ut i ett stort antal länder runt om i världen. <br>– Det finns inget land som inte har något problem med sin bostadspolitik. Alla länder har sina problem. Däremot kom vi fram till att det finns många bostadspolitiska instrument som man använder i andra länder, men som inte finns i Sverige och som inte nämns så mycket i debatten, säger Linda Lövgren, bostadsanalytiker på WSP, till Dagens Nyheter.&nbsp;</p><p><br></p><p>I många länder erbjuds förstagångsköpare, som vanligtvis är unga vuxna, kapitalunderlättande åtgärder. Det kan vara bidrag, förmånligt bosparande eller förmånliga lån. Oftast måste förstagångsköparen först visa upp att den sparat pengar, rapporterar Dagens Nyheter.&nbsp;<br>– Sedan finns också en form av hyrköp. Det förekommer i både Storbritannien och i Finland. Man köper bara en del av bostaden och hyr resten. Därefter ökar man sin andel allt eftersom man har möjlighet, berättar Linda Lövgren.&nbsp;</p><p><br></p><p>Det som gör det svårt för unga att ta sig in på bostadsmarknaden, enligt Linda Lövgren, är Finansinspektionens krav på att inkomsten är kopplat till bolånet. Att samma regler gäller för förstagångsköpare som för de mer etablerade försvårar också. Det skärpta amorteringskravet klarar de flesta unga i storstäderna inte av.&nbsp;</p><p><br></p><p>Att bygga hyresrätter är en väg att gå för att lösa problemet, men undersökningar visar att de flesta vill äga sitt boende. Nyproducerade hyresrätter brukar också vara mer än 70 procent dyrare än det befintliga beståndet. Ett annat problem på bostadsmarknaden är att rörligheten bromsat in.&nbsp;<br>– Vi behöver förmodligen ta bort reavinstskatten. Men vi behöver också få fram attraktiva bostäder för yngre seniorer, som gör att det finns något bättre att flytta till, säger Linda Lövgren.&nbsp;</p>'
template: articles/article
sponsored: false
artikel_typ: nyhet
views: 551
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - 'dagens nyheter'
  - hyrköp
  - finland
  - toppnyhet
id: 670fff2c-2424-44b4-b2c0-c821b1687d8a
