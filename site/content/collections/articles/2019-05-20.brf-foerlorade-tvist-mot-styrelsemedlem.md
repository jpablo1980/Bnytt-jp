title: 'Brf förlorade tvist mot styrelsemedlem'
ingress: |
  <p>I Vaxholm i norra Stockholm har en nybildad bostadsrättsförening nyligen förlorat en tvist mot en styrelseledamot, som låtit en anhörig köpa en lägenhet. Den anhöriga sålde snabbt vidare lägenheten och gjorde en vinst på nära två miljoner, rapporterar Mitt i Södra Roslagen.
  </p>
  
intro_image: /assets/img/mostphotos/5829667.jpg
long_form:
  -
    type: text
    text: '<p>I en bostadsförening i ett nybygge i Vaxholm har en kvinnlig styrelseledamot sålt en av föreningens lägenheter. Lägenheten stod tom och såldes till en av kvinnans anhöriga, som redan efter ett halvår sålde lägenheten på nytt. Då gjordes en vinst på 1 925 000 kronor. Detta inträffade 2015-2016. Föreningen ansåg att den kvinnliga styrelseledamoten agerat illojalt och tog ärendet till domstol.</p><p><br></p><p>Den kvinnliga styrelseledamoten var anställd av byggaren och arbetade med bostadsprojektet. Hon satt i den nybildade föreningens övergångsstyrelse tills dess att de nyinflyttade tog över. Under hennes tid i styrelsen fick hon veta att en köpare backat ur och att en lägenhet stod osåld, och lät då en anhörig köpa den. Föreningen menar att kvinnan känt till lägenhetens marknadsvärde men sålt den billigare, och har i och med det gjort sig skyldig till brottet trolöshet mot huvudman, enligt Mitt i Södra Roslagen.</p><p><br></p><p>Nu har föreningen förlorat tvisten mot kvinnan i Solna tingsrätt. Föreningen, som ville bli ersatta med de 1,9 miljonerna kvinnans anhörige tjänat på lägenhetsaffären, får istället betala kvinnans rättegångskostnader på cirka 450 000 kronor. Tingsrätten menar att kvinnan inte bröt mot jävsregler då hon inte skrev på några handlingar vid försäljningen. Lägenheten såldes dessutom till samma pris som de övriga nyproducerade lägenheterna i föreningen.</p>'
template: articles/article
sponsored: false
artikel_typ: nyhet
views: 15595
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 27
link: '1'
categories: ovrigt
tags:
  - Vaxholm
  - 'mitt i'
  - 'solna tingsrätt'
  - jäv
  - tvist
  - Toppnyhet
id: a90fc686-defd-40b4-b3b5-d9f30b2bc055
