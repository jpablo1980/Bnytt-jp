title: 'Boköpare i Stockholm drabbas när brf:er plundras'
ingress: |
  <p>Byggföretagare har tömt nya bostadsrättsföreningar i Stockholms län på miljontals kronor och banker som fått bostäder i pant vill ha pengarna tillbaka när avbetalningar på föreningslån uteblir, rapporterar SVT Nyheter. Minst ett hundratal boköpare ska ha drabbats.
  </p>
  
intro_image: /assets/img/32035286-property-investment-home-loan-reverse-mortgage.jpg
long_form:
  -
    type: text
    text: '<p>Bostadsrättsnytt skrev <a href="https://bostadsrattsnytt.se/nyheter/nyproduktion/2024-04-08-boraettsjurist-vill-se-foerbud-mot-bindande-foerhandsavtal">nyligen</a> om byggmästare i Mälardalen som uppfört hus åt brf:er och samtidigt varit föreningsordförande, i syfte att utnyttja positionen för att komma åt föreningens pengar. Genom bindande förhandsavtal kunde beslut fattas i det dolda, utan insyn från bostadsköparna. <br><br>Nu rapporterar SVT Nyheter om liknande fall i Stockholms län. Det ska handla om nya brf:er i kommunerna Huddinge och Österåker där en byggföretagare med nätverk i Södertälje “mjölkat” föreningarna på miljoner. Sammanlagt uppges ett hundratal boköpare ha drabbats. <br><br>Det har kunnat gå till så att personer från nätverket fortsatt i styrelsen efter att bostadsrätter färdigställts, utan att låta de boende få någon insyn i föreningens ekonomi. Medlemmarna har betalat in avgifter som de ska men då avbetalningar på föreningens banklån uteblivit så riskerar den att gå i konkurs. Detta eftersom banken fått bostäderna som pantsäkerhet för lånen. <br>– Då blir de hyresrätter, men man själv sitter kvar med sitt eget banklån, säger en av de boende till SVT.<br><br>Enligt SVT:s rapportering har boende, efter att ha tagit makten över föreningen, i minst ett fall varit tvungna att vända sig till Kronofogdemyndigheten för att få del av tidigare bokföring.<br><br>Av rapporteringen framgår också att det pågår en polisutredning av byggföretagaren gällande grovt bedrägeri och grov trolöshet mot huvudman, brott som han nekar till att ha begått. <br><br>SVT har också intervjuat Stefan Lundberg vid polisens nationella bedrägericentrum (NBC), med fokus på revisorns ansvar för att granska föreningens ekonomi. <br>– Jag kan inte frigöra mig från tanken att revisorn är en möjliggörare här, säger han.<br><br>Stämmoprotokoll som SVT Nyheter tagit del av uppges visa att samma person formellt valts till revisor i minst åtta av de berörda föreningarna. Dock nekar revisorn ifråga till att han skulle ha tagit alla dessa uppdrag, i majoriteten har han inte varit revisor enligt egen utsago. <br>– Jag har inte blivit informerad om att jag blivit invald som revisor i dessa föreningar och det har skett utan min vetskap, säger han i en skriftlig kommentar till SVT.</p>'
template: articles/article
sponsored: false
hide_from_home: false
artikel_typ: nyhet
views: 1399
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'SVT Nyheter'
  - Kronofogdemyndigheten
  - NBC
  - Toppnyhet
id: 2588a489-fd72-4f94-8ef5-500fef2e2f81
