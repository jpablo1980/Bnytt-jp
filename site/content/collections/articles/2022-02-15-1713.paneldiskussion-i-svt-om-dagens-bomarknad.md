title: 'Paneldiskussion i SVT om utmaningarna på dagens bomarknad'
ingress: |
  <p>Ekonomibyrån i SVT sände nyligen ett avsnitt om utmaningarna på dagens svenska bostadsmarknad. På plats i studion fanns en panel bestående av en ekonomijournalist, en fastighetsmäklare och en seniorekonom. Utöver det medverkade Sveriges bostadsminister, Finansinspektionens generaldirektör och Robert Boije från SBAB i programmet.
  </p>
  
intro_image: /assets/img/53609390-oster-malarstrand-vasteras.jpg
long_form:
  -
    type: text
    text: '<p>Börsfall, hög inflation och höjningar av bolåneräntor är faktorer som brukar påverka bopriserna negativt. Men trots detta verkar den svenska bostadsmarknaden just nu ändå relativt stabil med fortsatta uppgångar, med undantag för en mindre dipp i december. I förra veckans avsnitt av SVT-sända Ekonomibyrån, med Carolina Neurath som programledare, belystes just denna utveckling. <br><br>I studion fanns av en panel bestående av journalisten Hans Bolander från tidningen Dagens industri, seniorekonom Klas Eklund från advokatbyrån Mannheimer Swartling, mäklaren Emma Holst från Länsförsäkringar Fastighetsförmedling, och bostadsminister Johan Danielsson (S) som deltog via länk.<br><br>Gällande det vikande resultatet som noterades för boprisutvecklingen i december, framgår att Emma Holst inte är förvånad. Det är en månad som brukar vara en lugnare månad historiskt sett, menar hon. Utvecklingen kan också bero på att utbudet i höstas var lite större än normalt, vilket kan ha påverkat priserna i december. I avsnittet förutspådde hon även att bopriserna skulle vända upp igen januari, vilket <a href="https://bostadsrattsnytt.se/nyheter/boprisutveckling/2022-02-02-sbab-stigande-bopriser-i-januari-foerutom-i-soedra-sverige">statistik för månaden</a> som släpptes efter inspelningen också visar.<br><br>Även om höga bopriser låter som gynnsamma förhållanden för fastighetsmäklare så är det inte hela sanningen.<br>– Vi har andra problematiker nu. Om vi jämför en normalmarknad med idag har vi så mycket lägre utbud vilket blir så mycket färre objekt att sälja. Så vi har ju problem med att vi har massvis med köpare som vill köpa men det finns inte tillräckligt med objekt. Och dom här få objekten ska då fördelas på dom mäklare som finns, förklarar Emma Holst i Ekonomibyrån.<br><br>Av programmet framgår vidare att både Hans Bolander och Klas Eklund förutspår att en tidigarelagd reopräntehöjning, i kombination med en högre inflation än vad Riksbanken räknat med, kommer leda till oro på fastighetsmarknaden och börsen framöver. Flera svenska banker har eller planerar att höja boräntorna och enligt Klas Eklund finns det olika orsaker till det.<br>– Det beror dels på att de förväntar sig högre marknadsräntor och styrräntor, och dels beror det på att staten har lagt på en särskild bankskatt som dom försöker kompensera sig för. Så det är inte så konstigt.<br><br>Hans Bolander tillägger att boendekostnaderna som helhet är på väg upp, en annan faktor som påverkar bopriserna.<br><br>I programmet får även Finansinspektionens generaldirektör Erik Thedéen ge sin syn på boprisutvecklingen.<br>– I grund och botten, för samhällsekonomin vore det bra om priserna stabiliserades och till och med började gå ner något. Det ökar möjligheterna för dom som står utanför bostadsmarknaden att komma in. Stigande räntor kommer slå på dom som har stora lån. Det här är ju nånting som vi på Finansinspektionen har varnat för för att skuldsättningen har stigit kraftigt, men det behövs strukturella förändringar på bostadsmarknaden. Det handlar om reavinstbeskattningen, det handlar om ränteavdraget som jag tycker borde sänkas. Det handlar antagligen också om fastighetsskatten, säger han i ett inslag via länk.&nbsp; &nbsp;<br><br>Hans Bolanders åsikt i frågan om fastighetsskatt är att Socialdemokraterna är rädda för att röra den eftersom partiet kan förlora val på det.<br><br>När det kommer till ränteavdraget menar Klas Eklund att anledningen till att politikerna&nbsp; inte velat trappa ned det, är att många väljare sitter fast i bolån och bostäder och riskerar att göra personliga förluster om reglerna skulle ändras.<br><br>Även bostadsministern en fråga på detta tema; om det inte varit en bra idé att trappa ned avdragen när räntan ändå är låg.<br>– Generellt är så det ju som man ger uttryck för i studion också att skatteregler på bostadsområdet måste ju vara långsiktiga och man måste göra reformer med varsamhet för det är ju viktigt för folks privatekonomi, säger Johan Danielsson.<br><br>Han tillägger också att det behövs en bred överenskommelse med andra partier för att kunna trappa ned avdragen. Även om det inte är bostadsministern som ansvarar för dessa frågor i regeringen, går han så långt som att bekräfta att det i nuläget inte pågår något aktivt arbete med ränteavdragen.<br><br>SBAB:s chefsekonom Robert Boije fick också ge en kommentar via länk i programmet, med fokus på boräntor. Till nya på marknaden gav han rådet att ta höjd för högre ränteutgifter. Och för de med små marginaler kanske det kan vara läge att binda räntan, små skillnader mellan rörliga och bundna räntor talar för att det kan vara en bra idé.<br><br>Att det är läge att binda räntan under dessa förutsättningar håller även de tre paneldeltagarna i studion med om.</p>'
template: articles/article
sponsored: false
hide_from_home: false
artikel_typ: nyhet
views: 166
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - SVT
  - regeringen
  - Finansinspektionen
  - SBAB
  - Di
  - 'Mannheimer Swartling'
  - 'Länsförsäkringar Fastighetsförmedling'
id: 18f4a6e4-49df-4e04-a4b0-9ee78ebefd19
