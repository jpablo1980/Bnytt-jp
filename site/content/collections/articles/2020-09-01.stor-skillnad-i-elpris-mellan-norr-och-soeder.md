title: 'Stor skillnad i elpris mellan norr och söder'
ingress: |
  <p>Vattenfall har noterat stora skillnader i elpriserna mellan norra och södra Sverige under augusti. Detta skriver energiföretaget i ett pressmeddelande.
  </p>
  
intro_image: /assets/img/three-wind-turbines-in-a-yellow-rapeseed-field.jpg
long_form:
  -
    type: text
    text: '<p>Under augusti var elpriserna i norra Sverige de lägsta för månaden på 20 år, samtidigt som priserna i söder gick upp för att nu ligga på vad som bedöms som en normal nivå för årstiden. Det framgår av ett pressmeddelande från Vattenfall.&nbsp; &nbsp;<br><br>Som <a href="https://bostadsrattsnytt.se/nyheter/energi-och-miljo/2020-08-20-elpriserna-kan-snart-vara-pa-vaeg-upp-igen">vi rapporterat</a> om tidigare syntes stora prisskillnader mellan norr och söder även i juli. Enligt Vattenfall beror utvecklingen på att tillgången av kärnkraft är ungefär hälften så stor som den brukar vara, i huvudsak på grund av *revisioner. Samtidigt levererar vindkraften omkring 70 procent av vad den normalt gör vid denna tid på året. Även överföringsbegränsningar av vattenkraft från Norge uppges ha en negativ effekt på priserna, medan välfyllda vattenmagasinen i norra Sverige&nbsp; inneburit lägre priser.&nbsp; <br><br>Utöver det uppges råvarupriserna till stor del ha återhämtat sig efter&nbsp;coronakrisen, vilket gjort fastprisavtalen något dyrare jämfört med i våras. Och högre elpriser i Tyskland ska ha påverkat priserna i Sverige uppåt.&nbsp;</p><p>– Det vi ser just nu är den största skillnaden mellan&nbsp;elområdena&nbsp;en enskild månad. Främst beror det på en överföringsbegränsning mellan Norge och södra Sverige vilket ger lägre tillgång på norsk vattenkraft samt att i norra Sverige är det fullt i vattenmagasinen, säger Jonas Stenbeck, privatkundschef Vattenfall Försäljning, i pressmeddelandet. <br><br>Där framgår också att priserna under augusti i landets&nbsp;elområden&nbsp;varierade från 15 öre per kilowattimme i norr upp till 42 öre per kilowattimme i söder.&nbsp; &nbsp;<br><br>Prisutvecklingen i södra Sverige ska även ha påverkats negativt av Svensk Kraftnäts beslut om en begränsning av överföringen från norr till söder, en åtgärd som ska ha vidtagits i syfte att säkerställa en hög leveranskvalitet.&nbsp;&nbsp;</p><p>&nbsp;<br></p><p>*Enligt Strålsäkerhetsmyndighetens hemsida innebär kärnkraftsrevisioner att service genomförs vid kärnkraftverks-anläggningar, något som sker årligen.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 349
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - Vattenfall
  - Toppnyhet
id: e74be8a7-081a-41ae-8a31-af15f6e57305
