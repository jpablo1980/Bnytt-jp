title: 'Länsförsäkringar: Många tätskikt för badrum håller inte måttet'
ingress: |
  <p>Nyligen testades de vanligaste tätskikten för badrum på den svenska marknaden och resultaten visar att majoriteten läckte. Detta enligt Länsförsäkringar som via en fond varit med och finansierat studien.
  </p>
  
intro_image: /assets/img/30414241-badrum.jpg
long_form:
  -
    type: text
    text: "<p>Totalt anmäls runt 80 000 vattenskador i landet varje år, varav cirka 15 procent uppges bero på läckande tätskikt i våtutrymmen. I en ny studie har de 19 vanligaste tätskikten för badrum på den svenska marknaden testats. Det är Länsförsäkringars Forskningsfond som tillsammans med branschorganisationen Byggkeramikrådet (BKR) har finansierat testet, vilket utförts av det statliga forskningsinstitutet Research Institutes of Sweden AB (RISE).<br><br>Resultaten presenteras i en <a href=\"https://www.lansforsakringar.se/496afd/globalassets/aa-global/dokument/information/forskning/slutversion-rise-rapport-2022-15-funktionsprovning-av-tatskiktsystem-for-vatutrymmen-2022.pdf\">rapport</a> med titeln “Funktionsprovning av tätskiktsystem för våtutrymmen 2022”. Vad som undersöktes var hur tätskikten klarade en påverkan motsvarande 30 års användning i kaklat badrum. Under testets gång började tio av de totalt nitton tätskikten att läcka, vilket motsvarar en andel om 53 procent. Det står att läsa i ett pressmeddelande från Länsförsäkringar.<br><br>Ofta visade sig problem uppstå vid rörmanschetter vars syfte är att täta vid rörgenomföringar till avloppsrör och blandare.<br>– Läckagen är vanligast vid rörgenomföringar till avloppsrör i golv för handfat och toastol eller vid golvbrunnar. Även små läckage är allvarliga eftersom ett litet läckage ger stora skador på sikt, säger Länsförsäkringars skadeexpert Peter Bratt i pressmeddelandet.<br><br>Samtliga 19 tätskiktsleverantörer som erbjöds att delta i testet uppges ha varit positiva till att låta testa sina produkter. För tillverkare ger testet en möjlighet att upptäcka potentiella brister och utveckla produkter.&nbsp; &nbsp;<br><br>Av de tätskikt som testades var 18 av 19 så kallade foliesystem och ska ha blivit branschgodkända av BKR. Det återstående tätskiktet var godkänt av Golvbranschens Våtrumskontroll (GVK), och består av en plastmatta avsedd att användas under natursten, kakel och klinker.</p><p><br><b>De nio tätskikten som klarade testet utan att läcka:</b></p><p>Alfix foliesystem 2K\t</p><p>Ardex tätskiktssystem SK 100 W</p><p>Bostik Pro folietätskikt</p><p>Centro TM#F-system\t</p><p>FF systemfolie-1K</p><p>Kerasafe foliesystem</p><p>Mapeguard WP90 foliesystem</p><p>TarkoDry plastmatta</p><p>Tec foliesystem<br><br></p><p><i>Källa: Länsförsäkringar</i></p>"
template: articles/article
sponsored: false
hide_from_home: false
artikel_typ: nyhet
views: 588
puff_font_size: 24
article_font_size: 24
topnews_font_size: 42
clicks: 0
link: '1'
categories: ovrigt
tags:
  - Länsförsäkringar
  - BKR
  - RISE
  - GVK
  - Toppnyhet
id: 062e2997-04b7-4523-a1eb-e2a4b2037776
