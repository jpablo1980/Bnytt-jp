title: 'Malmö: Betydligt dyrare för brf:er med fjärrvärme från E.ON'
ingress: |
  <p>Vid årsskiftet höjer elbolaget E.ON fjärrvärmepriset kraftigt för bostadsrättsföreningar i Malmö och Burlöv. Detta enligt ett pressmeddelande från HSB Malmö.
  </p>
  
intro_image: /assets/img/13779370-malmo-pa-natten-2.jpg
long_form:
  -
    type: text
    text: |
      <p>Den första januari nästa år höjer elbolaget E.ON fjärrvärmepriset med 20 procent för fastighetsbolag och bostadsrättsföreningar i Malmö och Burlöv. Detta enligt ett pressmeddelande från den ekonomiska föreningen, tillika kooperationen, HSB Malmö. Där framgår också att många medlemmar i bostadsrättsföreningar upplever en oro kopplad till höga elpriser just nu.<br>– Det är otroligt anmärkningsvärt att de höjer så här kraftigt. Det känns absolut inte rimligt och vi på HSB kommer att lyfta frågan, säger föreningens vd Michael Carlsson i pressmeddelandet. <br><br>HSB arbetar just nu på både lokal och nationell nivå för att boende i bostadsrättsföreningar ska inkluderas i ett högkostnadsskydd för elpriser. Detta som en följd av att Svenska Kraftnät fått i uppdrag av regeringen att utreda hur konsumenter och företag kan kompenseras för elpriser över en viss nivå.<br><br>Tidningen Svenska Dagbladet (SvD) har också skrivit om E.ON:s kommande höjning av fjärrvärmepriset. Av deras rapportering framgår bland annat att priserna för elbolagets fjärrvärmekunder i landet höjs med i snitt 13 procent vid årsskiftet. Förutom i Malmö, där priset för vissa företagskunder ökar med 20 procent, har bolaget kunder i Stockholm, Örebro och Norrköping.
      
      En orsak till de stigande bränslekostnaderna för fjärrvärmen uppges vara Rysslands krig i Ukraina.&nbsp;<br><br>Enligt SvD kommer även andra elbolag justera upp sina priser för fjärrvärme den första januari, men ingen annan aktör höjer med mer än 8,1 procent.&nbsp;<br></p>
      
template: articles/article
sponsored: false
hide_from_home: false
artikel_typ: nyhet
views: 626
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: energi-och-miljo
tags:
  - E.ON
  - SvD
id: 215fbbc0-975d-4efc-a567-10f4eba2e5aa
