title: 'Efterfrågan på nyproducerade bostadsrätter mättad'
ingress: |
  <p>Marknaden för nyproducerade bostäder är i stort sett i balans. Dock börjar nu efterfrågan av nybyggda bostadsrätter vara mättad och på vissa håll i landet finns till och med stora överskott av nya lägenheter. Detta visar ett nytt index som Nyhetsbyrån Direkt tagit del av.
  </p>
  
intro_image: /assets/img/mostphotos/34329533-crane-and-building-under-construction.jpg
long_form:
  -
    type: text
    text: '<p>Ett nytt index från SBAB, SBAB Booli Housing Market Index, har mätt balansen mellan utbud och efterfrågan på nyproducerade bostäder. Indexet räkna ut genom att utbudet av nyproduktion ställs i relation till efterfrågan på samma ort, där efterfrågan beräknas både av hushållens flyttmönster och köpkraft. Indexet finns för hyresrätter, bostadsrätter och villor.<br>&nbsp;– Totalt för Sverige ligger såväl bostadsrätter som villor och hyresrätter i ett spann som anger att det är en hyfsad balans. Tittar man från utvecklingen i slutet av 2016 och fram till i dag ser man dock en tydlig trend att det gått från att vara ett väldigt gynnsamt läge att bygga bostadsrätter till att det i dag är betydligt mindre gynnsamt. Trenden för villor har samtidigt varit den omvända. Det ser ut att finnas möjlighet att bygga fler villor, säger SBAB:s chefekonom Robert Boije till Nyhetsbyrån Direkt.&nbsp;&nbsp;</p><p><br></p><p>I indexet kan man se att det råder balans mellan utbud och efterfrågan på nyproducerade bostadsrätter, men att det är stora skillnader mellan olika kommuner. I Järfälla i Stockholm finns ett stort överskott av bostadsrätter eftersom man där byggt mycket i Barkarbystaden. Även i Uppsala finns ett överskott på nybyggda bostadsrätter medan det i Norrköping finns ett underskott. Läget på nyproduktionsmarknaden kan dock förändras snabbt. För några år sedan var marknaden nästan i balans i både Uppsala och Järfälla medan det nu är stort överskott av bostadsrätter. <br>– Ett ändrat utbud får snabbt genomslag i indexet. När man sålt av de stora överskotten kan indexet dyka igen, säger Robert Boije.&nbsp;&nbsp;</p><p><br></p><p>Nyhetsbyrån Direkt skriver att marknaden för nya bostadsrätter i Malmö och Göteborgs kommun mättats allt mer. I Stockholms kommun finns fortfarande ett litet utrymme för en fortsatt produktion av bostadsrätter.</p>'
template: articles/article
sponsored: false
artikel_typ: nyhet
views: 795
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - sbab
  - 'nyhetsbyrån direkt'
  - järfälla
  - uppsala
id: b67ef191-0716-41e6-b07d-bc3e5032918b
