title: 'SEB: Fler tror på lägre bopriser i Stockholm'
ingress: |
  <p><span class="TextRun SCXW205665326"><span class="NormalTextRun SCXW205665326">Månadens Boprisindikator från SEB visar att fler hushåll tror på fallande </span><span class="TextRun SCXW205665326"><span class="SpellingError SCXW205665326">bopriser</span></span><span class="TextRun SCXW205665326"><span class="NormalTextRun SCXW205665326">. Störst är skillnaden i Stockholm, där indikatorn sjunkit med 23 enheter.</span></span></span>
  </p>
  
long_form:
  -
    type: text
    text: '<p>Enligt SEB:s Boprisindikator är det allt färre hushåll som tror stigande bostadspriser. Jämfört med förra månadens mätning är skillnaden nio enheter, från 22 ned till 13 nu i november. Den nedåtgående trenden syns i alla regioner, och är starkast i Stockholm som nu är nere på minus fyra. 44 procent av de hushåll som tillfrågats uppger att de tror på stigande priser, en minskning med fyra procentenheter sedan mätningen i oktober. Och för andelen som uppgav att de tror på fallande bopriser syntes en uppgång med fem procentenheter. <br><br></p><p>För Stockholms del sjönk indikatorn från 19 förra månaden ned till minus fyra i novembermätningen, en nedgång med 23 enheter. I Västra Götaland, Östra Götaland och Norrland blev nedgången sju enheter per region. I Svealand, med undantag för Stockholm, sjönk indikatorn med sex enheter ned till 14. Skåne är den region med minst nedgång, minskningen landade på 3 enheter, ned till 36.  </p><p>– Månadens siffror bekräftar bilden att osäkerheten är störst i Stockholm. De höga priserna och skuldnivåerna gör Stockholm relativt räntekänsligt och det är dessutom där som mycket av nyproduktionen har skett. Sammantaget ger det en slagighet i prisförväntningarna och det är nu åter fler som tror på sjunkande priser än på stigande, säger SEB:s privatekonom Jens Magnusson i ett pressmeddelande.<br><br></p><p>I Boprisindikatorn definieras skillnaden mellan den andel som tror på stigande priser, och den som tror på fallande. Resultatet på regional nivå redovisas som ett medelvärde av de två senaste månaderna. Undersökningen genomförs av Demoskop, på uppdrag av banken SEB. Den gjordes under perioden 30 oktober till 6 november och bygger på 1 000 intervjuer.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1084
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
  - a6afb6a1-88dd-4aa3-a758-bd8d94a24a51
  - 1b754d96-2908-414a-8f3a-110d23632412
clicks: 34
link: '1'
categories: boprisutveckling
tags:
  - SEB
  - Demoskop
id: 617de08e-4c53-47f4-87aa-e751797c058c
