title: 'Stockholm: Fler kommunala hyresrätter har ombildats än tillkommit'
ingress: |
  <p>De kommunala hyresrätterna i Stockholm har minskat betydligt sedan 90-talet. Det visar en ny sammanställning som DN gjort. Antalet lägenheter som ombildats till bostadsrätter uppges vara 50 procent fler än de hyresrätter som tillkommit.
  </p>
  
intro_image: /assets/img/stockholms-stadshus.jpg
long_form:
  -
    type: text
    text: '<p>En ny kartläggning som tidningen DN gjort visar att det idag finns betydligt färre hyresrätter inom det kommunala beståndet jämfört med på 90-talet. Under perioden 1992–2021 ska beståndet ha minskat med 36 procent. De lägenheter som ombildats till bostadsrätter under perioden uppges vara dubbelt så många som hyresrätterna som tillkommit.<br><br>DN har varit i kontakt med två politiker som satt i Stockholms stads ledning på 90-talet, Mats Hulth (S) och Carl Cederschiöld (M). De har båda tidigare varit finansborgarråd men har olika syn på ombildningarna som genomfördes. <br><br>Enligt Mats Hult handlade det egentligen om förskingring, att stadens egendom såldes ut för billigt. Carl Cederschiöld menar å andra sidan att allmännyttans nyproduktion till stor del har finansierats med reavinsterna efter dessa försäljningar. Han tillägger att kommunägda fastigheter tidigare dominerade i vissa områden och att blandade upplåtelseformer är att föredra. <br><br>I sammanställningen ingår statistik över lägenhetsbestånden 1992–2021 hos tre kommunala bostadsbolag i Stockholm: Familjebostäder, Svenska Bostäder och Stockholmshem. Under perioden som studerats uppges över 41 000 allmännyttiga hyresrätter ha ombildats till bostadsrätter, samtidigt som 21 000 nya hyresrätter tillförts.</p>'
template: articles/article
sponsored: false
hide_from_home: false
artikel_typ: nyhet
views: 130
puff_font_size: 24
article_font_size: 24
topnews_font_size: 36
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - DN
  - Familjebostäder
  - 'Svenska Bostäder'
  - Stockholmshem
  - Toppnyhet
id: c40f199e-f47f-4ec7-a970-796198e9f643
