title: 'Politiker fick ersättning för dubbelt boende'
ingress: |
  <p>Elisabeth Svantesson, Moderaternas ekonomiskpolitiska talesperson har fått 50 000 kronor om året. Detta på grund av att hon varit skriven på ett fritidshus medan hennes familj stod som folkbokförd i en bostadsrätt i Stockholm. Detta enligt TV4-nyheternas rapportering.
  </p>
  
intro_image: /assets/img/mostphotos/18473100-riksdagshuset.jpg
long_form:
  -
    type: text
    text: '<p>Bostadsrättsnytt har tidigare skrivit om en<a href="https://bostadsrattsnytt.se/nyheter/ovrigt/2019-04-18-topp-politiker-med-bostadsraett-skrev-sig-i-fritidshus-nu-ska-upplaegget-granskas" target="_blank"> riksdagsledamot som fått ersättning</a>, då han angivit sin mammas fritidshus som bostad. Nu har ännu en politiker skrivit sig på annan adress än sin bostadsrätt. Denna gång är det Moderaternas ekonomiskpolitiska talesperson Elisabeth Svantesson som skrivit sig på dubbla boenden. </p><p>&nbsp;<br></p><p>Det var mellan 2014 och 2017 som Svantesson stod skriven på andra adresser än sin familj. I juni 2014 köpte familjen en bostadsrätt i Örby, men där folkbokförde sig endast Svantessons make och hennes yngsta son. Svantesson själv skrev sig på en hyresrätt i Örebro. Samma år i oktober flyttade hon sin folkbokföringsadress till ett fritidshus i Nora. Där var hon skriven till mitten av 2017, då familjen skrev sig på en bostadsrätt i Örebro. Det dubbla boendet bekostades hela tiden av riksdagsförvaltningen. </p><p>&nbsp;<br></p><p>Riksdagen har regler som ger riksdagsledamöter som har mer än 50 kilometer från sin privata bostad till Riksdagshuset rätt till en övernattningsbostad i Riksdagsförvaltningens bostadsbestånd i Stockholm eller rätt till ersättning för en privat övernattningsbostad i Stockholm. Enligt TV4 tjänade Svantesson drygt 1,5 miljoner kronor båda åren då hon erhållit ersättning för det dubbla boendet. </p><p>&nbsp;<br></p><p>Det finns skillnader mellan Svantessons fall och den riksdagsledamot som stod skriven på sin mammas fritidshus. Svantesson ägde fritidshuset hon skrivit sig på, och det var ett året-runt-boende.<br>– Riksdagsledamöter står alltid fria att fatta beslut i detta avseende, det finns inget i Svantessons beslut som strider mot de regelverk som är uppställda. Hon har följt dem till punkt och pricka och det tycker jag är bra, säger Moderaternas gruppchef Tobias Billström till TV4.</p>'
template: articles/article
sponsored: false
artikel_typ: nyhet
views: 2401
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 22
link: '1'
categories: ovrigt
tags:
  - Moderaterna
  - tv4
  - Svantesson
  - politik
id: 749c5be5-39c8-4be5-917f-76809951fe52
