title: 'Bostadsrätter i Västernorrland billigast i landet'
ingress: 'Sveriges lägsta bostadsrättspris per kvadratmeter återfinns i Västernorrlands län. Och dyrast är det att köpa bostadsrätt i Stockholm. Det visar en sammanställning som Di gjort med hjälp av siffror från Svensk Mäklarstatistik.'
intro_image: /assets/img/bostadser_sundsvall.png
long_form:
  -
    type: text
    text: '<p>Tidningen Dagens industri (Di) har tittat närmare på vad en svensk bostad kostar per kvadratmeter beroende på vilket län den finns i. Underlaget består av resultat på årsbasis från Svensk Mäklarstatistiks senaste mätning.<br><br>Sammanställningen av resultaten visar bland annat att det är billigast att köpa bostadsrätt i Västernorrlands län, där man i snitt får betala 14 659 kronor per kvadratmeter för en lägenhet. Det näst lägsta kvadratmeterpriset på 20 751 kronor återfinns i Gävleborg.<br><br>Dyrast är det att köpa bostadsrätt i Stockholms län där kvadratmeterpriset ligger på 63 722 kronor. <br><br>Enligt banken SEB:s privatekonom Américo Fernández kan beskedet om att pandemi-restriktionerna slopas den 29 september påverka bostadsmarknaden.<br>– Det kommer inge hopp om framtiden för såväl samhälle som ekonomi vilket med största sannolikhet också spiller över på en redan stark bostadsmarknad, säger han till Di. <br><br>Américo Fernández tillägger också att åtgärden innebär att hushållen kan återgå till ett mer normalt konsumtionsmönster, något som kan resultera i en lätt inbromsning för dagens starka prisutveckling på bostäder.</p>'
template: articles/article
sponsored: false
hide_from_home: false
artikel_typ: nyhet
views: 339
puff_font_size: 24
article_font_size: 24
topnews_font_size: 48
region:
  - 004eb45e-a37c-402e-9ed4-59b5d3deafd6
clicks: 0
link: '1'
categories: boprisutveckling
tags:
  - Di
  - 'Svensk Mäklarstatistik'
  - SEB
id: 1b7a75f8-de47-4dd2-880b-dad9d3004b5f
