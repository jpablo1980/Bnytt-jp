title: 'Boprisuppgång på bred front i landet – störst ökning i södra Sverige'
ingress: |
  <p>Priserna på svenska lägenheter steg med i snitt 0,9 procent under februari i år, enligt ny statistik från banken SBAB. Störst uppgång noterades i södra Sverige följt av Storstockholm.
  </p>
  
intro_image: /assets/img/36869258-norra-hamnen-i-helsingborg-med-modern-arkitektur.jpg
long_form:
  -
    type: text
    text: '<p>Under februari 2024 steg genomsnittspriserna på svenska lägenheter med 0,9 procent. Det visar den senaste uppdateringen av SBAB Booli Housing Price Index (HPI). Priserna har nu stigit två månader i rad på riksnivå, för januari landade noteringen på 3,5 procent. Sett till årsbasis ligger prisutvecklingen nu på plus 1,8 procent. <br>– Justerat för hur priserna brukar stiga denna period på året och andra tillfälliga faktorer pekar den underliggande trenden på svagt fallande lägenhetspriser. Snällt tolkat kanske man ändå kan tala om att trenden pekar mot mer eller mindre stillastående lägenhetspriser, säger SBAB:s chefsekonom Robert Boije i ett pressmeddelande från banken.<br><br>Den största uppgången i februari noterades för lägenheter i södra Sverige där resultatet blev plus 1,7 procent, följt av resultatet för Storstockholm som landade på plus 1,2 procent. Samtidigt var Stormalmö den enda regionen i landet där priserna föll, noteringen för området blev minus 0,2 procent. <br><br>Under samma period steg lägenhetspriserna med 0,4 procent i norra Sverige och. För både mellersta Sverige och Storgöteborg landade noteringen på 0,1 procent.&nbsp; <br><br>Även sett till boprisutvecklingen i landet som helhet, inräknat villamarknaden, så har de två senaste noteringarna varit positiva. Men Robert Boije tillägger att flera underliggande faktorer talar emot en stark uppgång framöver.&nbsp; &nbsp;<br>– Utbudet är mycket större än normalt, försäljningstiderna är alltjämt fortsatt långa och antalet budgivare är betydligt färre än normalt. Samtidigt finns det nog ett uppdämt behov av att byta bostad. Sammantaget kanske man kan uttrycka det som att vi ser en lite stapplande uppgång i bostadspriserna under årets första två månader.</p><p><br>Indexet HPI baseras på samtliga bostadsförsäljningar som registrerats på bostadssajten Booli och redovisas månatligen. SBAB är en statligt ägd bank i Sverige och Booli är dess bostadssajt.</p>'
template: articles/article
sponsored: false
hide_from_home: false
artikel_typ: nyhet
views: 92
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SBAB
  - Booli
id: c52f6d7a-7d63-4210-b5da-ba1362cc1674
