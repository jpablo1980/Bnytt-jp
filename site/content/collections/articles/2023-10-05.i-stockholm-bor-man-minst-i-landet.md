title: 'I Stockholm bor man minst i landet'
ingress: |
  <p>I alla Sveriges län är den vanligaste boendeformen småhus med äganderätt, förutom i Stockholm där bostadsrättslägenheter är den vanligaste bostadstypen. I Stockholm har man dessutom minst bostadsyta per person, skriver Dagens Nyheter.
  </p>
  
intro_image: /assets/img/mostphotos/63007354-stockholm.jpg
long_form:
  -
    type: text
    text: '<p>Småhus med äganderätt är den vanligaste typen av bostad i landet, men i Stockholms län ser det annorlunda ut. Där är det vanligast att man bor i flerbostadshus och i bostadsrätt. Av landets 290 kommuner är småhus vanligast i 266 stycken. Av de 24 kommuner där andra boendetyper är i majoritet ligger tio kommuner i Stockholms län. Detta skriver Dagens Nyheter (DN) i en text där de utgått från statistik från Statistiska Centralbyrån (SCB).&nbsp;</p><p>– Solna sticker ut när det kommer till flerbostadshus med bostadsrätter. Där bor drygt en procent av hushållen i småhus med äganderätt, säger Lovisa Sköld, boendestatistiker på SCB, till DN.&nbsp;</p><p><br></p><p>Stockholm utmärker sig även från resten av Sverige med att ha den minsta bostadsarean per person. Den genomsnittliga bostadsytan per person i Sverige är 42 kvadratmeter, men i Stockholms län ligger genomsnittet på 37 kvadratmeter. Minst i hela landet bor man i Sundbybergskommun med en genomsnittlig bostadsyta på 33 kvadratmeter.&nbsp;</p><p>– I större städer vill man få in fler personer på mindre yta och då bygger man på höjden. Det behöver man inte göra när det finns gott om plats, säger Lovisa Sköld till DN.&nbsp;</p><p><br></p><p>Störst bostadsarea per person har invånarna i Kalmar län, Värmlands län och Västernorrlands län där genomsnittet är 47 kvadratmeter per person.</p>'
template: articles/article
sponsored: false
hide_from_home: false
artikel_typ: nyhet
views: 175
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'dagens nyheter'
  - scb
  - toppnyhet
  - boendeform
id: 7f4c373c-0a13-463b-9c9e-3b5b1972b8b1
