title: 'Regeringen positiv till FI:s förslag om nya bolåneregler'
ingress: |
  <p>I en debattartikel framförde Finansinspektionen (FI) nyligen att det är oskäligt dyrt att säga upp bundna bolån i förtid och att regeringen borde ta fram nya regler för detta. Enligt SVT har regeringen nu uttalat sig i frågan och verkar positiv till förslaget.
  </p>
  
intro_image: /assets/img/max_elger.jpg
long_form:
  -
    type: text
    text: '<p>Det är för dyrt att säga upp bundna bolån i förtid och banker ersätts för kostnader de inte har. Den kritiken <a href="https://bostadsrattsnytt.se/nyheter/bolan/2022-03-03-fi-foer-dyrt-att-saega-upp-bundna-bolan-i-foertid">framförde</a> nyligen Finansinspektionen (FI) i en debattartikel i tidningen Expressen författad av myndighetens generaldirektör Erik Thedéen. Där riktas även en indirekt uppmaning till regeringen om att ta fram ett nytt lagförslag för hur ersättningen till bankerna beräknas. <br><br>Konsumentkreditlagen möjliggör för låntagare att betala av bolån i förtid utan krav på ersättning för att avtalet sägs upp, men inte när det gäller lån med bunden ränta. Om en kund med bundet bolån vill säga upp sitt avtal har banken rätt till ränteskillnadsersättning, vilken enligt FI är oskäligt hög i dagsläget. <br><br>Under de senaste tio åren har det i snitt varit 30 000 kronor dyrare än nödvändigt att efter tre år säga upp ett femårigt bolån på tre miljoner kronor. Detta då ingen hänsyn tas till hur banken påverkas av förändringar i ränteläget.<br><br>Vad som avgör hur hög ersättningen till banken blir är nivån på boräntan, det vill säga “ ju högre ränta, desto högre ersättning”, vilket innebär att vissa kunder får betala mer än andra trots att bankens kostnader förblir oförändrade.<br><br>Av ett inslag i SVT Nyheter framgår att regeringen nu är “försiktigt positiva” till förslaget från FI.<br>– Jag tycker man ska få betalt för de risker man tar. Så det är väl en grundläggande instinkt jag har. Men det är ju också viktigt att hushåll kan teckna bundna lån utan att det för med sig onödiga kostnader, för det är bra för den finansiella stabiliteten, säger finansmarknadsminister Max Elger (S) till SVT. <br><br>SVT ska ha sökt branschorganisationen Svenska Bankföreningen som enligt uppgift inte vill uttala sig förrän regeringen eventuellt presenterar ett remissförslag i ämnet.</p>'
template: articles/article
sponsored: false
hide_from_home: false
artikel_typ: nyhet
views: 450
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - 'SVT Nyheter'
  - Expressen
  - Regeringen
  - FI
id: 36d33c14-265c-403e-8142-452a7629c8a2
