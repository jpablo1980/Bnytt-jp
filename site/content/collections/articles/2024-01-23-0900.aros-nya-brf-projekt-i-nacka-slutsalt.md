title: 'Aros nya brf-projekt i Nacka slutsålt'
ingress: |
  <p>Nyproducerade Brf Ektorpsbacken i Nacka med hus i trä är slutsålt. Detta enligt ett pressmeddelande från bolaget Aros Bostad som utvecklat bostäderna.
  </p>
  
intro_image: /assets/img/afe14aef2b1860f3_800x800ar.jpeg
long_form:
  -
    type: text
    text: '<p>Nu är den sista lägenheten i brf Ektorpsbacken i Nacka såld, skriver projektets utvecklare Aros Bostad i ett pressmeddelande. Föreningens hus i trä som inrymmer 52 lägenheter blev klart ifjol och 2024 inleddes med att projektets sista osålda bostadsrätt fick en köpare. <br><br>Flerbostadshuset, som ska vara Svanenmärkt, har ritats av arkitektbyrån Dinell Johansson och producerats av bolaget Moelven som har industriframställda byggmoduler i trä som specialitet. Huset uppges ha både stommar och fasader av trä.&nbsp;</p><p>– Ektorpsbacken är ett fint exempel på ett infillprojekt, där vi anpassar ett nytt flerbostadshus utifrån den omkringliggande bebyggelsen och behåller mycket av naturen runt omkring. Bostadsmarknaden har varit utmanande under det senaste året, men Ektorpsbacken visar att det finns en fortsatt efterfrågan på nya bostäder av hög kvalitet, säger Aros marknads- och försäljningschef Louise Saxholm i pressmeddelandet. <br><br>Enligt utvecklarens hemsida har föreningens hus fyra våningar och ska vara beläget på Östra Gräsvägen i Ektorp, Nacka kommun. Vidare framgår att husets tre första våningsplan har längsgående kungsbalkonger “som för vissa lägenheter sträcker sig över tre rum”.<br><br>Högst upp finns en vindsvåning med takkupor som utformats med inspiration från närliggande villaarkitektur från äldre bostäder i området.</p>'
template: articles/article
sponsored: false
hide_from_home: false
artikel_typ: nyhet
views: 139
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Aros Bostad'
  - Moelven
  - 'Dinell Johansson'
  - Svanen
id: 9ff716d8-63d3-4a3f-a4ff-9d6eda448279
