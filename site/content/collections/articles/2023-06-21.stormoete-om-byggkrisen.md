title: 'Stormöte hölls om bostadskrisen'
ingress: |
  <p>Till följd av det avstannade bostadsbyggandet har ett krismöte på bostadsminister Andreas Carlsons (KD) initiativ hållits. Där lyftes bland annat förslag som slopat amorteringskrav, enligt Dagens Nyheter.
  </p>
  
intro_image: /assets/img/mostphotos/639684-construction-site.jpg
long_form:
  -
    type: text
    text: '<p>I och med den nuvarande bostadskrisen kallade bostadsminister Andreas Carlson (KD) 29 aktörer inom bygg- och bostadsbranschen till ett stormöte i infrastrukturdepartementet den 13 juni, enligt Dagens Nyheter (DN). Slopa amorteringskravet, låta hyresvärdarna i nyproduktion själva få sätta hyran samt förenkla startlån för förstagångsköpare var några av de förslag som togs upp.&nbsp;</p><p><br></p><p>Förslaget om att underlätta för förstagångsköpare att få startlån har redan utretts och bereds nu i regeringskansliet enligt DN. Regeringen vill även lösa frågan om presumtionshyra, det vill säga den hyra som gäller i nyproduktion där hyresvärden och en lokal hyresgästorganisation förhandlat fram hyran istället för att den baseras på bruksvärdet av lägenheterna. Mer mark att bygga på och kortare ledtider är ytterligare förbättringspunkter som regeringen vill få i bruk på sikt.&nbsp;</p><p><br></p><p>Fackförbundet Byggnads ordförande Johan Lindholm medverkade på stormötet.&nbsp;</p><p>– Det måste till kraftfulla åtgärder i höstbudgeten, säger han i en intervju med DN, och nämner behovet av återinfört investeringsstöd.</p><p><br></p><p>En fråga som lyftes var risken för kompetensförlust när byggarbeten går mot en grönare riktning, vilket bland annat byggföretaget NCC:s divisionschef Niklas Sparw belyste.&nbsp;</p><p>– Vi var flera mötesdeltagare som lyfte detta, att vi riskerar stora kompetensförluster framåt i vår gröna omställning. Ministern tog emot det bra och förstod allvaret, säger Niklas Sparw till DN.&nbsp;</p><p><br></p><p>Anna Broman, branschorganisationen Byggföretagens bostadspolitiska expert, menar att initiativet till mötet var viktigt.&nbsp;</p><p>– Jag tolkar det här som att ministern inte utesluter åtgärder på kort sikt och att han kommer att fortsätta bjuda in till dialog med branschen, säger hon till DN.</p>'
template: articles/article
sponsored: false
hide_from_home: false
artikel_typ: nyhet
views: 969
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - 'dagens nyheter'
  - stormöte
  - bostadsminister
  - byggkris
  - toppnyhet
id: fbc8f9b0-d584-4e1e-90b5-6dc4fd6d6817
