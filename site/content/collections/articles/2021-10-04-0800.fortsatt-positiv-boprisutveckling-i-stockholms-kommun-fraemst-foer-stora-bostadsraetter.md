title: 'Fortsatt positiv boprisutveckling i Stockholms kommun – främst för stora bostadsrätter'
ingress: |
  <p>Under september fortsatte bostadsrättspriserna uppåt i Stockholms kommun, främst var det lägenheter större än 100 kvadratmeter som ökade i pris. Detta enligt Danske Banks senaste Boprisindikator.
  </p>
  
intro_image: /assets/img/sthlm-lm.png
long_form:
  -
    type: text
    text: '<p>I september 2021 steg bostadsrättspriserna i Stockholms kommun med 1,9 procent, rensat för säsongseffekter blir resultatet plus en procent. Det visar Danske Banks senaste Boprisindikator. Månaden innan ökade priserna med i snitt 1,6 procent, eller plus en procent säsongsrensat. <br><br>Resultatet för september visar att priserna främst steg på bostadsrätter större än 100 kvadratmeter, medan priser för lägenheter på 30-40 kvadratmeter förblev oförändrade. Övriga lägenhetsstorlekar bidrog till uppgången. <br><br>Gällande omsättningen på bostadsrätter i kommunen så slogs ett nytt rekord, då nivån var den högsta som uppmätts sedan bankens Boprisindikator startades år 2014. <br><br><b>Om utvecklingen på marknaden</b><br>I ett pressmeddelande från Danske Bank finns en analys av läget på bostadsmarknaden i Stockholms kommun och en prognos om utvecklingen framöver. Bland annat står det att amorteringskravets återinförande i september inte tycks ha påverkat marknaden, varken efterfrågan eller priserna, under månaden. Indikationerna om en lugnare marknad från i somras verkar ha varit en tillfällighet. <br><br>Större bostadsrätter kommer troligen vara fortsatt högt efterfrågade då många arbetsgivare är öppna för en flexibel arbetsplats, som tillåter både arbete hemifrån och på kontor.&nbsp; <br><br>Bostadspriserna väntas inte bli lägre än dagens nivåer, med undantag för nedgångar under&nbsp; enskilda månader. Priserna kommer fortsätta uppåt även framöver men i lugnare tempo, i takt med att hushållen återgår till att konsumera på en mer normal nivå. Den kraftiga boprisuppgång som skett på senare år bedöms inte kunna hålla i sig, detta då det inte vore förenligt med hur löneutvecklingen ser ut.&nbsp; <br><br>De största riskfaktorerna för bostadspriserna uppges vara stigande räntenivåer, ett större börsfall eller bostadspolitiska förändringar. Sannolikheten för att bostadspolitiken förändras i närtid bedöms dock vara liten, och det rådande låga ränteläget kommer även fortsättningsvis fungera som stöttning åt bopriserna.<br><br></p><p>Danske Banks Boprisindikator är baserad på statistik över avslutade bostadsaffärer från bostadssajten Hemnet. Indikatorn ger även en prognos över utfallet av Valueguards Housing Index (HOX) avseende bostadsrätter i Stockholm.</p>'
template: articles/article
sponsored: false
hide_from_home: false
artikel_typ: nyhet
views: 146
puff_font_size: 24
article_font_size: 24
topnews_font_size: 38
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Danske Bank'
  - Hemnet
  - Toppnyhet
id: c4461a86-14bb-4dc8-ab74-6320dc5f5afc
