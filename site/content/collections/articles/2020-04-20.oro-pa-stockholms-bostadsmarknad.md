title: 'Oro på Stockholms bostadsmarknad'
ingress: |
  <p>Coronaviruset har skapat en oro på bostadsmarknaden i Stockholm, men än märks ingen panik. Utbudet i länet ökade under mars jämfört med samma månad 2019, skriver Mitt i.
  </p>
  
intro_image: /assets/img/mostphotos/37034956-corona-stockholm.jpg
long_form:
  -
    type: text
    text: '<p>Många i Stockholms län vill sälja sin bostad, visar siffror från Hemnet som Mitt i tagit del av.&nbsp; Under mars var antalet nyinkomna annonser på bostadssajten fler än under samma period i fjol, både för villor och bostadsrätter. Tittar man på statistik över utbudet av bostadsrätter i länet veckan före påsk framgår det att 4 833 objekt låg ute förra året jämfört med 5 404 stycken i år.<br>– Vi ser en klar ökning. Att utbudet ökar veckan innan påsk har aldrig tidigare hänt. Mycket tyder på att vi kommer att se samma mönster även efter påsk, säger Hemnets presskontakt Staffan Tell till Mitt i.&nbsp;</p><p><br></p><p>Sedan den första veckan i mars har tillökningen av nya annonser i stort varit konstant. En trolig förklaring till detta är coronavirusets intåg i Sverige och dess påverkan på ekonomin. Att det nu finns en oro på bostadsmarknaden i Stockholm är tydligt, men än råder ingen panik.<br>– Generellt verkar det som om coronpandemin skapar en stress och oro i marknaden. De som länge övervägt att sälja snabbar upp processen för att få sin affär i hamn, säger Staffan Tell till Mitt i.</p><p><br></p><p>Än så länge verkar det finnas en efterfrågan som möter det stora utbudet av bostäder, även om annonserna är något fler än försäljningarna. I början av mars genomfördes fler försäljningar än förra året av både villor och bostadsrätter, men i mitten av månaden vände trenden. Mars sista vecka hade färre försäljningar av bostadsrätter än samma vecka 2019. Staffan Tell uppger för Mitt i att det är svårt att säga hur marknaden kommer se ut framöver, men sett till tidigare kriser i samhället har det tydligt påverkat bostadsmarknaden. Ju mer sysselsättningen i Sverige går ner desto mer kommer bostadspriserna påverkas.</p>'
template: articles/article
sponsored: false
artikel_typ: nyhet
views: 1212
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - hemnet
  - 'mitt i'
id: cccd54a3-771c-46e7-b5d8-1541f4e7df98
