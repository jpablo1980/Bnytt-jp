title: 'Stor skillnad i befolkningsutveckling bland landets kommuner'
ingress: |
  <p>Det finns stora variationer i hur befolkningsökningen sett ut runt om i landet. I en kommun har invånarantalet minskat med 12 procent på tio år, medan en annan har fått en befolkningsökning på 40 procent. Detta visar en kartläggning som Statistiska centralbyrån gjort på uppdrag av Dagens Nyheter.
  </p>
  <p><span></span>
  </p>
  
intro_image: /assets/img/mostphotos/14944858-utsikt-mot-sundbybergs-kyrka.jpg
long_form:
  -
    type: text
    text: '<p>Dagens Nyheter bad Statistiska centralbyrån att ta reda på hur befolkningsmängden i landets kommuner förändrats mellan åren 2008 och 2018. Undersökningen visar att det är Sundbybergs stad som fått störst tillväxt i befolkningen med 40,1 procent. Den kommun som befolkningen minskat mest i är Dorotea, med 11,9 procent. <br>– Det beror på utflyttade flyktingfamiljer, lågt barnafödande och allt fler äldre. Eftersom vi är så få invånare blir en person en ganska hög andel i procent. Vi har också en del som bor här delar av året men är folkbokförda någon annanstans, säger Nicke Grahn (L), kommunalråd i Dorotea, till Dagens Nyheter.&nbsp;</p><p><br></p><p>I undersökningen går det även att se att de kommuner som oftast växer mest är storstadskommunerna. När fler flyttar till en kommun får de in mer skatt, men samtidigt ökar trycket på nyproduktion av bostäder och utökad service och omsorg. Mellan 2017–2018 var det Upplands-Bro, Knivsta och Lekeberg som hade störst procentuell befolkningsökning. De kommuner som haft störst procentuell befolkningsminskning mellan 2017–2018 är Dorotea, Ljusnarsberg och Överkalix.&nbsp;</p><p><br></p><p>Sveriges befolkningsökning i fjol berodde till 22 procent på att det var fler människor som föddes än dog. Till 78 procent berodde det på att fler invandrade än utvandrade. Invandringen var under förra året åtta procent lägre än 2017, enligt Statistiska centralbyrån.&nbsp;</p>'
template: articles/article
sponsored: false
artikel_typ: nyhet
views: 550
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - toppnyhet
  - kommuner
  - tillväxt
  - befolkning
  - 'statistiska centralbyrån'
  - 'dagens nyheter'
id: fad7d7f7-5929-4a25-8d02-b626ae654cc5
