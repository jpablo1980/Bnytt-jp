title: 'Well Fastigheter försatt i konkurs'
ingress: |
  <p>Fastighetsbolaget Well Fastigheter ska ha försatts i konkurs och många kunder kan förlora tidigare erlagda förskott för bostadsrätter. Det rapporterar Mitt i Järfälla.
  </p>
  
intro_image: /assets/img/urban_park_well.jpg
long_form:
  -
    type: text
    text: '<p>I förra veckan rapporterade lokaltidningen Mitt i Järfälla att fastighetsbolaget&nbsp;Well&nbsp;Fastigheter försatts i konkurs. Det ska framgå av ett mejl som Mitt i tagit del av, vilket skickats från&nbsp;Well Fastigheters vd Christofer Carlsson till kunder som bokat lägenheter i bolagets brf-projekt Urban Park. <br><br>Senare under samma vecka uppdaterades artikeln med ny information, efter att tidningen fått en intervju med advokat Gustav Kling från advokatbyrån&nbsp;Carler&nbsp;som uppges vara ansvarig för handläggningen av konkursen.&nbsp; <br><br>Av intervjun framgår att erlagda förskott för lägenheter i bolagets brf-projekt Urban Park i Järfälla utanför Stockholm troligen inte kommer att återbetalas. Något som i så fall skulle innebära att 1 000 personer förlorar 20 000 kronor var.&nbsp; &nbsp;<br><br>Enligt Mitt i beror kundernas situation på att deras anspråk inte är prioriterade i konkursen, att andra fordringsägare har högre prioritet. Det ska bero på att kundernas förskott likställs med lån utan säkerhet till&nbsp;Well&nbsp;Fastigheter.&nbsp; <br>– I det allra flesta fall blir det ingenting, alternativt är det en liten del som ersätts, men det beror helt på vilka tillgångar som finns och vad det är värda, och det vet vi ingenting om ännu, förklarar Gustav Kling för Mitt i. <br><br>Möjligheterna för kunderna att få återbetalning påverkas av hur mycket tillgångar som finns kvar i bolaget efter att de prioriterade fordringsägarna fått ersättning.&nbsp; <br>– Det jag har sett såhär långt är att det inte finns några pengar i det här bolaget. De tillgångar som finns är fordringar mot andra bolag inom den här koncernen, tillägger Gustav Kling.&nbsp;<br><br>Koncernen som advokaten hänvisar till är Well Fastighetsutveckling AB.</p>'
template: articles/article
sponsored: false
hide_from_home: false
artikel_typ: nyhet
views: 1377
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'Mitt i Järfälla'
  - 'Well Fastigheter'
  - Carler
  - 'Well fastighetsutveckling AB'
id: 14e25698-d2bb-4ad6-b886-ccf785ce5adc
