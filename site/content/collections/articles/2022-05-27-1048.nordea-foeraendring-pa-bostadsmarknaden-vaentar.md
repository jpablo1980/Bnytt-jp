title: 'Nordea: Förändring på bostadsmarknaden väntar'
ingress: |
  <p>I slutet av nästa år förväntas de svenska bostadspriserna ha sjunkit med tio procent. Det förutspår Nordea i en ny bomarknadsprognos, enligt Nyhetsbyrån Direkt.
  </p>
  
intro_image: /assets/img/mostphotos/54646482-gothenburg-sweden-july-15-2021-looking-up-a-yellow.jpg
long_form:
  -
    type: text
    text: '<p>Efter många år med prisrekord efter prisrekord på den svenska bostadsmarknaden ser det nu ut som att toppen är nådd och att marknaden vänder nedåt. Den senaste nedgången på marknaden inträffade på 1990-talet i och med finanskrisen och banken Nordea uppger för Nyhetsbyrån Direkt att de förväntar sig en ännu större nedgång än för 30 år sedan.&nbsp;</p><p>– Som vi ser det har bostadspriserna toppat och kommer sjunka med totalt 10 procent till slutet på 2023. Det beror i första hand på att vi har vi har väldigt räntekänsliga hushåll som påverkas av räntehöjningarna från Riksbanken. Det är dock ingen dramatik, som vi ser det, utan det handlar om en korrigering av prisnivån till ett nytt ränteläge. Det är ingen krasch vi talar om, men en tydlig sättning och den största nedgången för bostadspriserna sedan 90-talskrisen, säger Nordeas makroanalytiker Gustav Helgesson till Nyhetsbyrån Direkt.</p><p><br></p><p>Hushållens skulder är stora och hushållen är räntekänsliga. Nordea spår att Riksbanken kommer höja reporäntan med 50 punkter under juni och september med en reporäntan som då stannar på 1,5 procent.&nbsp;</p><p>&nbsp;<br></p><p>– Det är lägre än Riksbankens egen prognos på grund av att vi tror att räntehöjningarna kommer att ta mycket kraft av konjunkturen och att de får ned inflationen. Men en räntehöjning med 1,5 procentenhet är väldigt mycket för hushållen, framför allt när det går så snabbt. Även takten spelar roll, säger Gustav Helgesson.</p><p><br></p><p>För att bostadsmarknaden ska återhämta sig och återgå till det läge som var på topp krävs det att ränteförväntningarna hos hushållen stabiliseras.&nbsp;</p><p>– Tidigare har det tagit 2–3 år för att priserna ska komma tillbaka till sin tidigare topp. Och då har Riksbanken som sagt oftast sänkt räntan. Givet att vi tror att räntorna denna gång kommer att ligga kvar på högre nivåer handlar det om en korrigering av priserna till ett nytt ränteläge, säger Gustav Helgesson till nyhetsbyrån.</p>'
template: articles/article
sponsored: false
hide_from_home: false
artikel_typ: nyhet
views: 636
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'nyhetsbyrån direkt'
  - nordea
  - toppnyhet
  - riksbanken
  - reporäntan
id: 9e6600ef-1ad3-4d46-80b2-515507bb9da5
