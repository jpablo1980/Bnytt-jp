title: 'Väljarna missnöjda med regeringens bostadspolitik'
ingress: |
  <p>I en ny undersökning som Sifo gjort på uppdrag av HSB framkommer det att väljarna är missnöjda med regeringens bostadspolitik. Nio av tio anser att regeringen inte gjort något för att lösa bristen på bostäder under det senaste året. Varannan väljare vill att bolånetaket och amorteringskraven ses över av regeringen.
  </p>
  
intro_image: /assets/img/mostphotos/19367666-bopriset.jpg
long_form:
  -
    type: text
    text: '<p>På uppdrag av HSB har Sifo gjort en undersökning där det står klart att majoriteten av svenska folket inte är nöjda med den rådande bostadspolitiken. Hela nio av tio tillfrågade i undersökningen menar att regeringen inte gjort något det senaste året för att lösa det problematiska läget på bostadsmarknaden.&nbsp;<br>– Allt fler människor stängs ute från bostadsmarknaden medan regeringen sitter märkligt still. Det går inte att dra någon annan slutsats än att Stefan Löfven har nedprioriterat bostadspolitiken under sina år som statsminister, säger Anders Lago, förbundsordförande HSB, i ett pressmeddelande.&nbsp;</p><p><br></p><p>HSB skriver i ett pressmeddelande att möjligheten att köpa egen bostad för unga vuxna försämrats rejält under de senaste tre åren. I stora delar av Sverige blir ensamstående med barn och singelhushåll nekade bolån. <br>– Åtstramade kreditrestriktioner slår hårt mot unga hushåll och ensamstående föräldrar, som har fått allt svårare att få bostadslån. En ny typ av hemlöshet breder ut sig och familjer utan sociala problem står plötsligt utan eget tak över huvudet. Alltmedan grundproblemet, att det byggs för lite bostäder i förhållande till behovet, kvarstår, säger Anders Lago.</p><p><br></p><p>Det är tydligt att svenska folket vill se konkreta åtgärder från politiskt håll för att få en ändring på bostadsmarknaden. Undersökningen visar att 46 procent anser att regeringen ska prioritera att se över bolånetaket och amorteringskraven för de som köper bostad för första gången. Av de tillfrågade i undersökningen vill 42 procent se ett statligt startlån för unga och 44 procent vill att regeringen ser över den så kallade flyttskatten. <br>– Stefan Löfven sände en positiv signal häromveckan när han bjöd in byggbranschen till samtal. Men nu behöver krismedvetenheten omsättas i konkreta reformer som statligt startlån för unga, stöd till bosparande och ett tillbakadragande av det senaste amorteringskravet. Det skulle öppna de stängda dörrarna på bostadsmarknaden för många människor, säger Anders Lago.</p>'
template: articles/article
sponsored: false
artikel_typ: nyhet
views: 539
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - sifo
  - hsb
  - regeringen.
  - amorteringskrav
  - toppnyhet
id: b8c47926-daf4-4531-8144-274d731b706c
