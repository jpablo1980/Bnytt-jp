title: 'Stockholms stad föreslår nya krav på elsparkbolag – vill få ordning på stöket'
ingress: |
  <p>Inom kort kan elsparkbolagen i Stockholms stad behöva polistillstånd och betala avgift för sin uthyrningsverksamhet. Enligt kommunen är åtgärderna nödvändiga för att "få ordning på stöket”, rapporterar SVT:s lokala Stockholmsnyheter.
  </p>
  
intro_image: /assets/img/elspark_sthlm_3.png
long_form:
  -
    type: text
    text: '<p>Snart kan det komma att krävas polistillstånd och 1 400 kronor i årlig avgift för varje elsparkcykel i Stockholms stad. Kommunen menar att det är ett måste för att "få ordning på stöket”. Det framgår av SVT:s lokala nyhetssändning för Stockholm.&nbsp; <br><br>I SVT:s inslag syns stadens trafikborgarråd Daniel Helldén (MP) stå utanför ingången till tunnelbanestationen Slussen i Stockholm och spana ut över området Ryssgården.<br>– En sån här plats, när man kommer till exempel på helger och kvällar, då ligger det elsparkcyklar och dräller och är i vägen. Folk som då inte ser, de snubblar på dom och slår sig. Vi måste ha en ordning på det här så det är därför vi gör det här, säger han till SVT Stockholm.<br><br>På frågan om varför man inte infört det här tidigare, svarar han att det varit otroligt juridiskt snårigt och att transportstyrelsen utrett frågan under ett och ett halvt års tid.<br>– De kom med en rapport nu i mars som i princip sa att “vi vet inte riktigt, man får prova sig fram”. Och nu gör vi det, fortsätter Daniel Helldén.<br><br>Flera elsparkbolag ska enligt SVT vara kritiska till den planerade avgiften.<br>– Vi tror inte det här förslaget är lösningen. Vi ser att det är en lösning på symtomen av ett problem men inte själva problemet. Vi tror att ett upphandlingsförfarande är ett bättre verktyg att använda. På det viset kan staden reglera antalet operatörer i staden och därmed naturligt sänka antalet elsparkcyklar i staden, säger bolaget Tiers Sverigechef August Svedenstedt i inslaget. <br><br>Men den linjen vill inte kommunen gå på, samtidigt är det inte helt klart om avgiftsförslaget är lagligt. Om inte hamnar de på ruta ett igen.<br>– Redan 2019 bad vi ju regeringen om att ändra lagstiftningen. Det har dom inte gjort. Då blir det upp till dom att göra det men då förlorar vi massor med tid, för vi har inga andra redskap än att införa en här typen av avgifter och regelverk, säger Daniel Helldén till SVT.</p><p>Av tidningen Svenska Dagbladet Näringslivs rapportering framgår att det ska finnas politisk enighet för att införa åtgärderna i fråga.&nbsp;<br><br>Tidningen Dagens industri (Di) har också skrivit om det nya förslaget. Av deras artikel framgår att trafiknämnden beräknas ta beslut i frågan den 26 augusti i år. Vidare finns information om att antalet elsparkcyklar i Stockholm blivit mer än dubbelt så många på ett par år och att det nu ska finnas 22 000 elsparkar i kommunen. Stockholms stad har enligt uppgift varit tvungna att forsla bort fyra gånger fler elsparkcyklar under juli i år jämfört med i juni. <br><br></p><p>I början av augusti rapporterade Di att antalet bötfällningar för felparkerade elsparkcyklar i Stockholm ökat med nära 300 procent i juli 2021 jämfört med månaden innan. Stadens grönblåa majoritet införde tidigare i år en avgift på 250 kronor per felparkerad elsparkcykel i huvudstaden, som ansvariga elsparkbolag åläggs att betala.<br><br></p>'
  -
    type: image
    photo: /assets/img/parkeringsstall-sthlm.png
    caption: 'Parkeringsställ för elsparkcyklar i Stockholm. Foto: Linda Myrin'
    size: Normal
  -
    type: text
    text: '<p>Vidare ska Stockholms stad, i samarbete med elsparkbolagen Voi och Tier, placera ut 100 parkeringsställ för elsparkcyklar i kommunen.&nbsp;</p><p><br><a href="https://bostadsrattsnytt.se/region/vastra-gotaland/ovrigt/2021-07-30-sa-jobbar-goeteborgs-stad-mot-felparkerade-elsparkcyklar-och-haer-far-de-inte-parkeras">Bostadsrättsnytt</a> har tidigare skrivit om hur Göteborgs kommun hanterat problem med felparkerade elsparkcyklar.&nbsp;<br><br><b>Uppdatering 28 augusti 2021:</b></p><p>I torsdags den 26 augusti beslutade Stockholms trafiknämnd att anta förslaget om att införa polistillstånd för uthyrning av elsparkcyklar i kommunen, samt att kräva elsparkbolagen på 1 400 kronor i årlig avgift från för varje uthyrd elsparkcykel. Källa: Dagens industri</p>'
template: articles/article
sponsored: false
hide_from_home: false
artikel_typ: nyhet
views: 194
puff_font_size: 24
article_font_size: 24
topnews_font_size: 38
region:
  - 4a7cc063-548b-47be-a624-0558ab07b3ad
clicks: 0
link: '1'
categories: energi-och-miljo
tags:
  - SVT
  - Di
  - Toppnyhet
  - 'Stockholms stad'
id: 978091af-72f0-4037-93b8-604c294ff70f
