title: 'Universitetsbyggnad i Lund kan bli brf'
ingress: |
  <p>Byggnadsnämnden i Lund antog nyligen en detaljplan för nya bostäder på en fastighet som tidigare använts av Lunds universitet. Enligt uppgift till Bostadsrättsnytt är planen att de ska bli bostadsrätter.
  </p>
  
intro_image: /assets/img/maria-magle-6-lund.JPG
long_form:
  -
    type: text
    text: '<p>När byggnadsnämnden i Lunds kommun sammanträdde den tolfte december i år, antogs bland annat en detaljplan för 24 nya bostäder på fastigheten Maria&nbsp;Magle&nbsp;6 i Lund. Den är belägen mellan parallellgatorna&nbsp;Magle&nbsp;Stora Kyrkogata och&nbsp;Magle&nbsp;Lilla Kyrkogata i centrala Lund.&nbsp;&nbsp;<br><br>Av planbeskrivningen framgår att marken ifråga varit bebyggd sedan år 1862, då Lunds universitet lät uppföra en institutionsbyggnad på fastigheten. Från år 1959 till 2016 har universitetets historiska institution huserat i byggnadens lokaler, med Akademiska hus som fastighetsägare. År 2016 såldes fastigheten till&nbsp;Själabodarna&nbsp;Fastighets AB som nu planerar att bygga om lokalerna till bostäder.&nbsp; <br><br>Vidare framkommer att Maria&nbsp;Magle&nbsp;6 till största delen är omgiven av enfamiljshus och småskaliga flerbostadshus.&nbsp;St&nbsp;Thomas Kyrka beskrivs ligga direkt norr om fastigheten. Enligt detaljplanen ska institutionsbyggnaden, med två våningsplan och vind, kunna byggas om till flerbostadshus. Bestämmelserna i detaljplanen uppges vara utformade så att kulturhistoriska värden kan tas tillvara, i syfte att “säkerställa en varsam ombyggnad till flerbostadshus”.&nbsp; &nbsp; <br><br>En artikel från tidningen&nbsp;Fastighetsvärlden, publicerad år 2016, innehåller uppgiften att Maria&nbsp;Magle&nbsp;6 i Lund säljs till bolaget&nbsp;Midroc&nbsp;för 44 miljoner kronor. I ansökan om detaljplan står att läsa att bolaget&nbsp;Midroc, genom sitt dotterbolag&nbsp;Själabodarna&nbsp;Fastighets AB, förvärvade fastigheten ifråga den sjätte april 2016 med avsikten att “bygga om befintlig byggnad till bostäder”.&nbsp; &nbsp; <br><br>Enligt&nbsp;Magnus Norén, affärschef på&nbsp;Midroc, är planen att det ska byggas bostadsrätter på fastigheten.&nbsp;<br><b><br><br>Övrigt&nbsp;<br></b>Tidningen Sydsvenskan var först med att rapportera om denna nyhet.&nbsp;&nbsp;</p>'
template: articles/article
sponsored: false
artikel_typ: nyhet
views: 1526
puff_font_size: 24
article_font_size: 24
topnews_font_size: 46
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: nyproduktion
tags:
  - Sydsvenskan
  - 'Lunds kommun'
  - Fastighetsvärlden
  - 'Själabodarna Fastighets AB'
  - Midroc
  - Toppnyhet
id: 7cf0f4c4-eddf-4ac8-9167-6e8df7561d6c
