title: 'Unga extra utsatta på orolig bostadsmarknad'
ingress: |
  <p>Oron som råder på bostadsmarknaden riskerar att drabba de unga vuxna extra hårt. Detta på grund av att de i många fall inte insett riskerna med stora lån och köpt en för dyr lägenhet. Detta enligt ny forskning som Svenska Dagbladet tagit del av.
  </p>
  
intro_image: /assets/img/mostphotos/23067122-hustak-over-centrala-stockholm.jpg
long_form:
  -
    type: text
    text: '<p>Forskare vid Göteborgs universitet har genomfört ett experiment där de analyserade en grupp universitetsstudenter beteende på bostadsmarknaden. I experimentet ombads studenterna att titta på fem olika bostadsannonser från Hemnet. De skulle tänka att de hade en månadslön på 25 000 kronor och nu skulle köpa en bostad. All ekonomisk fakta gavs om de fem bostäderna, som avgifter och lägenhetspris. Detta skriver Svenska Dagbladet (SvD), som tagit del av experimentet och talat med en av forskarna.&nbsp;</p><p><br></p><p>Studenternas val i experimentet oroade forskarna då de ofta valde en för dyr lägenhet utan en tanke på vad som kan hända med ekonomin eller jobbsituationen. När studenterna däremot fick se beräkningar på den sammanlagda månadskostnaden ändrade många sitt val till en billigare bostad.<br>–&nbsp;Vi såg tecken på att många drivs av viljan att ha det perfekta hemmet, men utan att kunna göra kopplingen till vad det kommer att kosta i månatliga betalningar. Konsekvensen blir att unga belånar sig på tok för högt, säger Jeanette Carlsson Hauff, lektor vid företagsekonomiska institutionen på Göteborgs universitet och Borås högskola, till SvD.</p><p><br></p><p>SvD skriver att många unga tar för stora bolån, ofta på grund av att de ännu inte upplevt någon ekonomisk kris. Forskningen som gjorts visade också att unga vuxna som ville ha en egen bostad var lättpåverkade. Störst inflytande hade banken, då ett utskick från dem om lån fick stor effekt.<br>–&nbsp;De litar på banken. Säger banken att jag får låna två miljoner så kan jag låna två miljoner. Men det är inte banken som kommer att betala dina räntor om du förlorar jobbet. Det får du lösa själv, säger Jeanette Carlsson Hauff.</p><p><br></p><p>På en orolig bostadsmarknad riskerar de unga att drabbas hårt då de i många fall saknar en större ekonomisk buffert för att klara av kriser. Forskaren Jeanette Carlsson Hauff berättar för SvD att hon tror att amorteringskraven och skuldkvotstak hjälpt unga från att skuldsätta sig alltför mycket.<br>–&nbsp;I&nbsp;dag vet varken unga eller gamla vart bostadspriserna är på väg, men man ska komma ihåg att om bostadspriserna faller med 50 procent då sitter man ändå kvar med lånen. Lån kostar och lån som du tar tidigt i livet kan bli något som du får leva med för resten av ditt liv, säger Jeanette Carlsson Hauff.</p>'
template: articles/article
sponsored: false
hide_from_home: false
artikel_typ: nyhet
views: 402
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - svd
id: bcd1d953-cf16-46ed-8903-91c82eb3a223
