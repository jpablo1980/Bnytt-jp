title: 'Brf bildades utan bygglov – nu måste de boende flytta'
ingress: |
  <p>Hotel du Nord i Linköping byggdes år 2013 om till bostadsrätter. Men för att göra om ett hotell till bostadshus behövs ett bygglov, vilket föreningen inte hade. Nu kräver kommunen att ingen bor i huset och de som äger en lägenhet riskerar att förlora miljontals kronor. Detta rapporterar SVT Nyheter.
  </p>
  
intro_image: /assets/img/mostphotos/1906773-linkoping.jpg
long_form:
  -
    type: text
    text: '<p>De som tidigare ägt och drivit Hotel du Nord i Linköping sålde fastigheten 2013. Därefter bildades en bostadsrättsförening i det gamla hotellet och i närliggande byggnader. Köparna var ett fastighetsbolag med säte i Linköping och styrelseledamöter från bolaget satt också i brf:ens styrelse vid bildandet av föreningen. Först sålde brf:en lägenheter i byggnaderna intill hotellet, men sedan såldes även de gamla hotellrummen.&nbsp;</p><p><br></p><p>För att göra om hotellfastigheten till bostäder krävdes ett bygglov. Ett externt bolag kopplades in av brf:en som skulle hjälpa till med ombyggnationen av hotellrummen och även ordna fram bygglovet. Föreningen fick inget bygglov, men fortsatte ändå med arbetet och sålde sedan lägenheterna. Efter några år fick kommunen reda på att hotellet blivit till ett permanentboende och ett tillsynsärende upprättades mot brf:en för att de saknat bygglov. Föreningen tog reda på hur mycket som fattades för att de skulle uppfylla kraven för ett permanentboende, men kom i vintras fram till att det skulle bli för dyrt. Nu kommer hotellet återigen användas som tillfälligt boende. Det innebär att ingen får bo i lägenheterna på heltid och ingen privatperson får äga dem. Ingen får heller vara skriven på lägenheterna, skriver SVT Nyheter.&nbsp;</p><p><br></p><p>De personer som köpt en lägenhet i den gamla hotellbyggnaden tvingas nu att flytta. De riskerar samtidigt att förlora stora summor pengar, då de inte kan sälja vidare sin bostad till privatpersoner. Det har uppstått tvister mellan köpare och säljare i flera led, och en av de boende berättar för SVT Nyheter att han nu krävs på 1,2 miljoner kronor. Brf:en har anmält ursprungsägarna, deras revisor och samarbetspartner för brott. En utredning pågår just nu av Ekobrottsmyndigheten.&nbsp;</p>'
template: articles/article
sponsored: false
artikel_typ: nyhet
views: 7057
puff_font_size: 24
article_font_size: 24
topnews_font_size: 48
clicks: 11
link: '1'
categories: ovrigt
tags:
  - 'svt nyheter'
  - toppnyhet
  - linköping
  - 'hotel du nord'
  - brf
  - förening
  - ekobrottsmyndigheten
  - bygglov
  - kommun
id: 59658098-aaa4-4501-8e87-db8e87c5d7b1
