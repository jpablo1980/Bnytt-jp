title: 'Nabo: Antalet brf:er som höjt avgiften har ökat rejält'
ingress: |
  <p>Tre gånger fler bostadsrättsföreningar höjde avgiften under februari–juli 2023 jämfört med samma period ifjol. Dessutom var uppjusteringen dubbelt så stor som under 2022. Det visar statistik från Nabo.
  </p>
  
intro_image: /assets/img/skarmavbild-2023-09-29-kl.-10.45.25.png
long_form:
  -
    type: text
    text: '<p>Nabo har tittat närmare på hur avgifterna i 2 300 bostadsrättsföreningar som bolaget förvaltar har utvecklats under februari–juli i år. Analysen visar att 30 procent av föreningarna höjt avgifterna med i snitt 11,7 procent. Under motsvarande period ifjol valde tio procent av föreningarna att justera upp avgiften och då med i snitt 4,9 procent. <br><br>Ser man till utfallet för utvalda månader är det alltså tre gånger fler brf:er som höjt avgiften i år än ifjol och den ökade dubbelt så mycket 2023 som året innan. <br><br>Enligt Jonas Gustavsson, expert på ekonomisk förvaltning hos Nabo, är en trolig anledning till att brf:er höjer sina avgifter att bundna lån löpt ut.</p><p>– Det är hög aktivitet och det märks att föreningarna blir påverkade och agerar när lånen läggs om. Det är också bra att de höjer avgifterna för vi vet att det är många som behöver göra det. Däremot bedömer vi att ökningarna inte till fullo kompenserar för de kostnadsökningar som tillkommit till följd av höjd ränta, ökade underhållskostnader och kostnadsökningar från den höga inflationen, säger han i ett pressmeddelande från bolaget. <br><br>I veckan steg styrräntan i Sverige till fyra procent och Riksbanken har flaggat för att det kan bli ytterligare höjningar framöver, något som innebär att föreningar behöver ta höjd för ökade kostnader inom överskådlig framtid.&nbsp;</p><p>– Vi kommer troligtvis att se fler avgiftsökningar under året allteftersom lån löper ut. Då är det viktigt att bostadsrättsföreningarna granskar sin ekonomi och utgår ifrån att kommande år blir tuffa. Styrelsen har ett stort ansvar och behöver fatta modiga beslut som påverkar medlemmarnas privatekonomi. Tydlig kommunikation med medlemmarna är viktigt så att de vet förutsättningarna och förstår behovet av eventuella höjningar, säger Jonas Gustavsson.</p>'
template: articles/article
sponsored: false
hide_from_home: false
artikel_typ: nyhet
views: 696
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - Nabo
  - Toppnyhet
id: 19acd2cc-98f5-45ac-9ace-db4767652091
