title: 'Barnfamiljer flyttar från Stockholm'
ingress: |
  <p>Enligt en ny studie från Region Stockholm är barnfamiljer en grupp som flyttar från Stockholms län mer än andra. Detta på grund av dyra bostäder, skriver Dagens Nyheter.
  </p>
  
intro_image: /assets/img/mostphotos/59163309-norra-hammarbyhamnen-i-stockholm.jpg
long_form:
  -
    type: text
    text: '<p>Medan arbete är det vanligaste motivet till att flytta till Stockholms län är bristen på bostäder och höga bostadspriser anledningar till att flytta. I genomsnitt kostar en villa i länet 6,7 miljoner kronor medan en bostadsrätt i snitt kostar 3,8 miljoner kronor, enligt de senaste siffrorna från Svensk Mäklarstatistik.&nbsp;</p><p><br></p><p>Region Stockholm har genomfört en studie av bostadsmarknaden i länet och hur flyttmönstren ser ut. I en enkät som regionen genomfört svarar många att bostadsmarknaden i Stockholm är ”omöjlig” och att man flyttar längre bort för att få mer för pengarna. Detta syns speciellt hos gruppen med barnfamiljer, som vill ha en större bostad till sin växande familj.</p><p>– Det finns stöd i undersökningen för att barnfamiljer flyttar ut i högre grad. När vi jämför med den nationella flyttundersökning som gjordes 2006 ser vi att den andel utflyttare som anger bostad som skäl har ökat från 11 till 20 procent, familjer har inte råd att efterfråga en bostad som motsvarar deras behov inom länsgränsen, säger regionrådet Gustav Hemming (C) till Dagens Nyheter som skrivit om studien.</p><p><br></p><p>Dagens Nyheter skriver också att många som flyttar från Stockholms län hamnar i Uppsala län. I fjol genomfördes nära 9 000 flyttar till Uppsala från Stockholm. Många stockholmare flyttar även till Östra Mellansveriges län som Västerås och Enköping.&nbsp;</p><p>– Regionen går inte bakåt, men det negativa inrikes flyttnettot påverkar arbetsmarknadens möjligheter att rekrytera. Om allt fler tvingas bo i grannlänen och pendla till arbetet i Stockholm blir det också en belastning för våra transportsystem, säger Gustav Hemming.</p>'
template: articles/article
sponsored: false
hide_from_home: false
artikel_typ: nyhet
views: 673
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - utflyttning
  - dn
  - 'svensk mäklarstatistik'
  - 'region stockholm'
  - toppnyhet
id: 757b6856-966f-4b2c-8f55-8cfe76b03a40
