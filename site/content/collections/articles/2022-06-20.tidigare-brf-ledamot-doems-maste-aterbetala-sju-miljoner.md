title: 'Tidigare brf-ledamot döms – måste återbetala sju miljoner'
ingress: |
  <p>En före detta styrelseledamot i en brf i Sollentuna, Stockholm, måste betala tillbaka nära sju miljoner kronor som föreningen ifråga svindlats på. Det framgår av en ny tingsrättsdom, enligt Hem & Hyra.
  </p>
  
intro_image: /assets/img/attunda.png
long_form:
  -
    type: text
    text: '<p><a href="https://bostadsrattsnytt.se/nyheter/bostadsmarknad/2022-05-20-raettegang-inledd-mot-tidigare-styrelseledamot-i-sollentuna-brf">Bostadsrättsnytt</a> har tidigare skrivit om en brf i Sollentuna som riktat krav mot en tidigare styrelseledamot på över tio miljoner kronor, med motiveringen att han missbrukat sin ställning. I sin roll som ordförande uppgavs han ha varit inblandad i att ha svindlat föreningen på miljonbelopp i samband med en ombildning där utomstående fått köpa lägenheter till underpris. Rättegången i målet ska ha pågått till den 24 maj i år. <br><br>Enligt tidningen <a href="https://www.hemhyra.se/nyheter/ombildningssvindel-ledamot-tvingas-betala-tillbaka-7-miljoner/">Hem &amp; Hyras</a> rapportering har styrelseledamoten nu dömts i Attunda tingsrätt och måste återbetala nära sju miljoner kronor i ersättning till föreningen för uppkomna ekonomiska skador. I tingsrättsdomen beskrivs det bland annat vara visat att elva lägenheter upplåtits till under marknadspris. I en tidigare intervju med tidningen nekar han dock till anklagelserna. <br><br>Utöver ersättning för ekonomisk skada ska den före detta ledamoten stå för föreningens rättegångskostnader på en miljon kronor. Och de som idag sitter i styrelsen för föreningen blev lättade när de fick tingsrättens beslut. <br>– Styrelsen är glad över att det svenska rättssystemet fungerar. Vi har kämpat hårt för att få stopp på korruptionen och för att rättvisa ska skipas. Nu har vi svart på vitt att han gjort fel, säger de i en kommentar till Hem &amp; Hyra.</p>'
template: articles/article
sponsored: false
hide_from_home: false
artikel_typ: nyhet
views: 2590
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Attunda tingsrätt'
  - 'Hem & Hyra'
  - Toppnyhet
id: a03ac239-a0e9-4524-a930-6695318678a8
