title: 'SBAB: Bostadspriserna fortsatt uppåt'
ingress: |
  <p>Under februari ökade bostadspriserna i landet med 1,8 procent i genomsnitt, vilket är en positiv utveckling för andra månaden i rad. Detta enligt SBAB.
  </p>
  
intro_image: /assets/img/mostphotos/57588122-hustak-i-solnedgangen.jpg
long_form:
  -
    type: text
    text: '<p>SBAB har släppts sitt Housing Price Index (HPI) gällande februari månad. HPI uppdateras en gång i månaden och visar prisutvecklingen på bostadsmarknaden den senaste kalendermånaden, de tre senaste kalendermånaderna, de tolv senaste månaderna, sedan årsskiftet och sedan den senaste toppnoteringen. Indexet baseras på samtliga på Booli registrerade bostadsförsäljningar under den aktuella perioden.</p><p><br></p><p>De siffrorna visar att bostadspriserna i Sverige i genomsnitt steg med 1,8 procent. Det är andra månaden i rad som bostadspriserna stiger och det gäller villor och bostadsrätter. Den säsongsrensade trenden indikerar dock en fortsatt negativ prisutveckling på minus 0,6 procent.</p><p>– Bostadspriserna fortsatte att stiga på bred front i februari. Det är lite förvånande med tanke på den kraftiga ränteuppgången och Riksbankens avisering om att fler höjningar står för dörren. Gissningsvis sker dock många affärer just nu mellan personer som varit inne på bostadsmarknaden ett tag och som säljer och köper i samma marknad. Med en lägre belåning är de inte heller lika känsliga för stigande räntor som många nya yngre bostadsköpare, säger Robert Boije, Chefsekonom på SBAB, i ett pressmeddelande.&nbsp;</p><p><br></p><p>Ser man enbart på bostadsrättspriserna så steg de i Sverige som helhet med 2,1 procent. Mest ökade priserna på bostadsrätter i norra Sverige med 6,2 procent och södra Sverige med 2,7 procent. Även i Storstockholm skedde en prisökning, med 2,2 procent. I samtliga regioner utom Storstockholm ligger siffrorna kvar på negativa tal.</p>'
template: articles/article
sponsored: false
hide_from_home: false
artikel_typ: nyhet
views: 176
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - toppnyhet
  - sbab
  - booli
id: 1c2631c3-56f1-41eb-a51f-41629db09755
