title: '105 bostadsrätter byggs i Orminge centrum'
ingress: |
  <p> Byggföretaget Lindbäcks ska bygga 105 bostadsrätter i Orminge centrum i Nacka. Det blir andra etappen i vad som kallas Nybackakvarteren, skriver Lindbäcks i ett pressmeddelande.
  </p>
  
intro_image: /assets/img/mostphotos/121ac6b120e39dba78771cb6d4f1e41d.jpg
long_form:
  -
    type: text
    text: '<p>I Orminge, som är stadsdelscentrum för Saltsjö-Boo i Nacka, kommer Lindbäcks bygga totalt 160 nya bostadsrätter. Detta görs på uppdrag av Aros Bostad. Nyligen färdigställdes den första etappen i det så kallade Nybackakvarteren där 58 bostäder ingår. Nu ska ytterligare 105 bostäder byggas.<br>– Vi är stolta över att vara del av utvecklingen i den här expansiva delen av Nacka kommun. Området runt Orminge Centrum kommer att bli väldigt trevligt med många nya bostäder och uppgradering av både kommersiella lokaler och infrastruktur. Våra första bostäder har tagits emot väl av marknaden så vi ser fram emot att snart kunna starta nästa etapp, säger Fredrik Möllerberg, projektchef på Aros Bostad, i ett pressmeddelande.&nbsp;</p><p><br></p><p>Av pressmeddelandet framgår även att den andra etappen i Lindbäcks byggprojekt, kallat O2 Orminge, ska bestå av nio flerbostadshus. Husen kommer ha stommar och fasader av svenskt trä. Att ta sig in till centrala Stockholm från Orminge centrum tar drygt 20 minuter. <br>– Nybackakvarteren är ett mycket fint projekt med yteffektiva lägenheter och med en närmiljö som inbjuder till spontana möten mellan de boende. Kombinerat med närhet till natur, service och kommunikationer kommer Aros att ha skapat ett attraktivt boende, säger Fredrik Egger,&nbsp;projektutvecklare på Lindbäcks.</p>'
template: articles/article
sponsored: false
hide_from_home: false
artikel_typ: nyhet
views: 955
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - lindbäcks
  - 'aros bostad'
  - nacka
  - orminge
id: a01dcd44-0e5a-4ec7-a31f-bf6d8d783ade
