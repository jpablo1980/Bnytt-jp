title: 'Ny senior-brf planeras i centrala Täby'
ingress: |
  <p>Riksbyggen planerar för en ny brf med seniorbostäder vid Tibble station i centrala Täby utanför Stockholm. Försäljningen av bostadsrätterna är tänkt att starta under nästa år. Det skriver bostadsutvecklaren i ett pressmeddelande.
  </p>
  
intro_image: /assets/img/middag-i-gemensamhetslokal.jpg
long_form:
  -
    type: text
    text: '<p>Ett stenkast från Täby Centrum, beläget i Täby utanför Stockholm, planerar bostadsutvecklaren Riksbyggen för en brf med 30 nya seniorboenden. Föreningen ska heta Bonum Brf Ella Torg och dess lägenheter kommer ligga nära Roslagsbanans nya station Tibble. Preliminärt kan projektet säljstarta under nästa år med inflyttning år 2027.</p><p>– Våra tidigare seniorbostäder i Täby kommun har varit mycket populära. Fler seniorbostäder leder också till flyttkedjor när villor och radhus frigörs dit yngre familjer kan flytta. Det nya området som växer fram kommer att ha det våra kunder efterfrågar i form av läge, standard och tillgänglighet, säger Josefin Wannerheim, sälj- och marknadsansvarig för Riksbyggen i Stockholms Norrort, i ett pressmeddelande från utvecklaren. <br><br>Föreningens hus kommer certifieras enligt <a href="https://www.sgbc.se/certifiering/miljobyggnad/vad-ar-miljobyggnad/">Miljöbyggnad Silver</a> och lägenheterna får stora fönster och öppna planlösningar. Medlemmarna får även tillgång till en gemensamhetslokal, en övernattningslägenhet för gäster, samt parkeringsplatser förberedda för elbilsladdning. <br><br>Bonum är ett boendekoncept som Riksbyggen utvecklat för åldersgruppen 55 år och uppåt. Exempelvis uppges bostädernas badrum vara planerade för att minska risken för fallolyckor och det finns inga trösklar i lägenheterna. Vidare ska ljudisoleringen vara bättre än vad standarden kräver, tunga dörrar har automatiska dörröppnare och alla utrymmen i föreningens hus ska gå att nå via hiss.</p>'
template: articles/article
sponsored: false
hide_from_home: false
artikel_typ: nyhet
views: 102
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - Riksbyggen
  - Bonum
id: 88852016-b23f-46ab-98ba-5257fd4bfed1
