title: 'Ny brf i Bergsjön från kommunägt bolag'
ingress: |
  <p>I Göteborgsstadsdelen Bergsjön, som domineras av hyresrätter, har kommunägda Egnahemsbolaget nyligen uppfört Brf Bergsjöbyn och projektet uppges nu vara slutsålt. Enligt ett pressmeddelande har de flesta lägenheterna gått till förstagångsköpare.
  </p>
  
intro_image: /assets/img/egnahem_bergsjon.png
long_form:
  -
    type: text
    text: '<p>Kommunägda Egnahemsbolaget i Göteborg har byggt en ny brf med 64 bostadsrätter i Bergsjön, en stadsdel som domineras av hyresrätter från miljonprogrammet. Den nya bostadsrättsföreningen heter Bergsjöbyn och består av sju mindre byggnader med åtta till tolv lägenheter per hus. Det står att läsa i ett pressmeddelande från bolaget. <br><br>Husen uppges ha olika lägen med placeringar kring en gemensam gård som skapar “en trygg och mysig atmosfär och särskiljer sig från Bergsjöns befintliga bebyggelse”. Föreningens bostadsrätter finns i storlekar från tvåor upp till fyror, med ytor på mellan 48–89 kvadratmeter. Samtliga lägenheter ska ha balkong eller uteplats.<br><br>De flesta som köpt en bostadsrätt i föreningen uppges vara förstagångsköpare från Bergsjön eller närliggande områden.<br>– Det är så roligt att se hur väl vi lyckats nå vår primära målgrupp. En klar majoritet av de som köpt bor idag i eller nära Bergsjön. Vi ser alltså att det finns en stark önskan att påbörja sin bostadskarriär och att man vill göra det lokalt. Man gillar verkligen sitt Bergsjön, säger Egnahemsbolagets säljare Annica Öhagen i pressmeddelandet.<br><br>Där finns också ett stycke kring valet av upplåtelseform:<br>“Bergsjön domineras idag av hyresrätter från miljonprogrammet så vi ser det här som ett viktigt bidrag till utvecklingen av området. Alla områden mår bäst när det är blandade upplåtelseformer.”<br><br>Enligt Egnahemsbolaget gick det snabbare än förväntat att sälja bostadsrätterna under pandemin som gjorde det svårt att spika en prognos. Den allmänna säljstarten var i mitten av maj ifjol och i början av februari i år uppges projektet ha nått statusen slutsålt. Alla visningar var privata eller hölls med väldigt få personer närvarande. Utöver det ställdes både säljstartsevent och kontraktskrivning om till att ske digitalt.<br>– Nu är det roligt att vara med när kunderna flyttar in. Lägenheterna är så fina. Köparna har verkligen uppskattat radhuskaraktären med en mysig gård och riktigt stora balkonger eller uteplatser, avslutar Annica Öhagen.<br><br>Från bolagets kommunikationsavdelning får vi veta att det första tillträdet var den första december 2020.<br><br>Egnahemsbolaget ingår i Framtidenkoncernen som är Göteborgs allmännytta och en del av Göteborgs Stad.</p>'
template: articles/article
sponsored: false
hide_from_home: false
artikel_typ: nyhet
views: 224
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - Egnahemsbolaget
  - Framtidenkoncernen
  - 'Göteborgs Stad'
  - Toppnyhet
id: df284de0-9922-40a5-bf62-eeb33db62572
