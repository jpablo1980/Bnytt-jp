title: 'Vinnare av bostadsrätt i radiotävling nekas tillträde'
ingress: |
  <p>En kvinna vann direktsänd tävling i radio och fick bostadsrätt som pris, men nekas nu tillträde till lägenheten. I tingsrätten bedömdes utfästelsen av gåvan inte som bindande. Detta enligt tidningen Dagens Juridik.
  </p>
  
intro_image: /assets/img/nrj2-skrmdmp-fb.png
long_form:
  -
    type: text
    text: '<p>Den sista augusti 2016 direktsände radiokanalen NRJ Sverige en tävling där högsta pris var en bostadsrätt i Nyköping. En kvinna i 25-årsåldern utsågs till vinnare men fick sedan inte tillträde till lägenheten och saken har nu prövats i tingsrätten. Det skriver tidningen Dagens Juridik och hänvisar till Blendow Lexnova som källa. <br><br>Av lokaltidningen Dala-Demokratens rapportering om tävlingen framgår att byggbolaget för Arnö Strand hade skänkt bostadsrätten, belägen i samma område, till NRJ:s tävling. Syftet med bidraget var bland annat att lyfta problemet med bostadsbrist bland ungdomar. Bostadsrätten ska ha varit värd runt 1,2 miljoner kronor.&nbsp; <br><br>Enligt Dagens Juridik marknadsfördes tävlingen exempelvis via inlägg på bostadsprojektets webbsida samt på Skandiamäklarnas och NRJ:s Facebooksidor. Samma dag som tävlingen avgjordes fanns två av den berörda bostadsrättsföreningens styrelseledamöter på plats, varav den ena också hade uppdrag som vd i ett av bolagen som genomförde brf-projektet ifråga. Vinnaren i tävlingen tecknade förhandsavtal för bostadsrätten, vilket även undertecknades av de båda ledamöterna varav den ena hade en fullmakt från föreningens styrelse.</p><p><br>Men sedan fick vinnaren inte tillträde till den utlovade bostadsrätten och valde därför att vända sig till Nyköpings tingsrätt för att få saken prövad. I första hand yrkade hon på att beviljas tillträde till lägenheten och i andra hand att få ersättning från föreningen på 1 282 500 kronor. <br><br>Målet avgjordes i somras och tingsrätten valde då att avslå kvinnans yrkanden med motiveringen att utfästelsen av bostadsrätten som gåva inte bedömdes som bindande. Bland annat eftersom det inte ansågs vara visat att styrelsen, vid exempelvis ett sammanträde, hade beslutat om att ledamöterna som skrev under förhandsavtalet skulle ha rätt att göra det. <br><br>Vidare lyftes att endast två av föreningens totalt tre styrelseledamöter skrivit under avtalet och att det därmed inte ansågs som bindande för bostadsrättsföreningen. Ledamoten med vd-uppdrag i bostadsbolaget hade bara en gång tidigare skrivit under ett förhandsavtal och ansågs därmed inte ha erhållit behörighet att teckna sådana avtal för föreningens räkning.<br><br>I tingsrätten gjordes även bedömningen att utredningen i målet tyder på att de två som representerade föreningen vid undertecknandet “var där i annan egenskap än som styrelseledamöter”.<br><br>En annan sak som togs upp var att ingen annan transaktion av detta slag förekommit i föreningens verksamhet, “varken tidigare eller senare”.<br><br>Vinnaren i tävlingen om bostadsrätten fick alltså varken lov att nyttja lägenheten eller rätt till någon ersättning. Istället ålades hon att stå för motpartens rättegångskostnader på runt 250 000 kronor.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1176
puff_font_size: 24
article_font_size: 24
topnews_font_size: 40
clicks: 0
link: '1'
categories: ovrigt
tags:
  - 'Dagens Juridik'
  - Skandiamäklarna
  - 'Blendow Lexnova'
  - Dala-Demokraten
  - 'Nyköpings tingsrätt'
  - Toppnyhet
id: 91bed95c-4f2a-4c1e-9854-3211a2eca70d
