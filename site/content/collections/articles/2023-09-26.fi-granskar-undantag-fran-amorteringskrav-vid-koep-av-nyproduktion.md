title: 'FI granskar undantag från amorteringskrav vid köp av nyproduktion'
ingress: |
  <p>Regeringen har gett myndigheten FI i uppdrag att granska möjligheten till undantag från amorteringskrav vid köp av nyproducerade bostäder, att se över hur det fungerar i praktiken.
  </p>
  
intro_image: /assets/img/skarmavbild-2023-09-26-kl.-12.49.20.png
long_form:
  -
    type: text
    text: '<p>Sedan amorteringskravet infördes år 2016 har de som tagit bolån för köp av nyproducerad bostad kunnat ansöka om att undantas från kravet i upp till fem år, i enlighet med myndigheten Finansinspektionens (FI) föreskrifter om amortering av krediter mot säkerhet i bostad. Detta i syfte att hålla uppe nyproduktionen av bostäder, att den inte skulle dämpas till följd av kreditrestriktionen. <br><br>Nu har FI fått i uppdrag av regeringen att granska hur undantaget fungerar i praktiken.<br>Av ett pressmeddelande från Finansdepartementet framgår att landets ekonomi förväntas befinna sig i en lågkonjunktur fram till år 2025. Samtidigt som ökade byggkostnader har gjort det svårare att finansiera nya bostadsprojekt, leder hög inflation, stigande räntor och en osäkerhet kring den ekonomiska utvecklingen till att efterfrågan dämpas.<br><br>Mot denna bakgrund ska FI undersöka hur banker använder möjligheten att undanta bolånetagare med nyproducerade bostäder från amorteringskravet.</p><p>– Det är viktigt att bostadsköpare känner till den här möjligheten till amorteringsundantag, och att det tillämpas på ett ändamålsenligt sätt. Vi är medvetna om att undantaget i sig inte kan lösa alla problem på bostadsmarknaden, men det är en pusselbit, säger finansmarknadsminister Niklas Wykman i pressmeddelandet.<br><br>Uppdraget ska redovisas senast den 28 februari nästa år.</p>'
template: articles/article
sponsored: false
hide_from_home: false
artikel_typ: nyhet
views: 375
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - Finansdepartementet
  - FI
  - Regeringen
  - Toppnyhet
id: fb94a417-fa28-4572-8ddc-43515ae461cd
