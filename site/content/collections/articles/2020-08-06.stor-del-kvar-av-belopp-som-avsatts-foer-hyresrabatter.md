title: 'Stor del kvar av belopp som avsatts för hyresrabatter'
ingress: |
  <p>Hittills har det ansökts om hyresrabatter för totalt lite drygt en miljard kronor, ett stöd som regeringen avsatt fem miljarder kronor till. Med knappt en månad kvar av ansökningstiden kan mer än hälften av det avsatta beloppet förbli outnyttjat. Det rapporterar Di.
  </p>
  
intro_image: /assets/img/35488122-street-in-the-old-town-with-restaurants-with-terraces.jpg
long_form:
  -
    type: text
    text: '<p>Den 16 april i år beslutade regeringen att införa en tillfällig rabatt för fasta hyreskostnader riktad till branscher som bedömdes vara utsatta till följd av&nbsp;coronapandemin, något som <a href="https://bostadsrattsnytt.se/nyheter/bostadsmarknad/2020-04-17-regeringsbeslut-om-hyresrabatt-foer-utsatta-branscher">Bostadsrättsnytt</a> tidigare rapporterat om.&nbsp; <br><br>Hyresrabatten kan sökas av hyresvärdar, exempelvis bostadsrättsföreningar, som sänkt den fasta hyran för hyresgäster under perioden 1 april – 30 juni 2020. Maximalt kan man få kompensation för 50 procent av den nedsatta fasta hyran, dock högst 25 procent av den ursprungliga fasta hyran. Ansökningsperioden startade den första juli och ska pågå till och med sista augusti 2020. <br><br>Regeringen avsatte fem miljarder kronor till hyresrabatter och i dagsläget har det kommit in knappt 20 000 ansökningar om totalt lite drygt en miljard kronor. Det skriver tidningen Dagens industri (Di) med hänvisning till Länsstyrelsen i Västra Götaland, den länsstyrelse som samordnar utbetalningarna.&nbsp; <br><br>Vid ansökningstidens slut kommer det troligen att finnas en hel del kvar av det avsatta beloppet.&nbsp; <br>– Om det fortsätter i den här takten så kommer det att landa på mellan 20 000 och 30 000 ansökningar och då kommer vi inte upp i de summorna, säger Länsstyrelsens samordnare Mattias Johansson till Di.&nbsp; <br><br>Som det ser ut just nu så kan mer än hälften av de fem miljarder kronorna komma att återstå när ansökningsperioden löpt ut, enligt Mattias Johansson.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 288
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Di
  - regeringen
  - 'Länsstyrelsen i Västra Götaland'
  - Toppnyhet
id: 5d8df1cd-742c-455c-9e71-7f58479e23c6
