title: 'Skönhetsrådet riktar kritik mot planer för Stockholms ytterstad'
ingress: |
  <p>Skönhetsrådet, vars syfte är att värna om Stockholms stads estetik, är kritiska till hur byggplanerna ser ut för stadens ytterområden. Ord som “fantasilöshet” och “försummelse” dyker upp i kritiken, skriver Dagens Nyheter.
  </p>
  
intro_image: /assets/img/mostphotos/vy1_hammarbybacken.jpeg
long_form:
  -
    type: text
    text: '<p>Instansen Skönhetsrådet granskar bygglovsärenden och detaljplaner som kommer från stadsbyggnadskontoret i Stockholms stad. Dagens Nyheter (DN) skriver att rådet nu riktar kritik mot stadens byggplaner i ytterområdena, som Johanneshov och Årsta.&nbsp;</p><p><br></p><p>I korsningen mellan Hammarbyhöjden och Johanneshov ligger ett projekt som Skönhetsrådet kritiserat. Där planeras ett nytt kvarter med 40 bostadsrätter.&nbsp;</p><p>– I dag uppfattas det som en trafikkorsning, en plats där ingen vill vara. Förslaget är 40 bostadsrätter som vänder sig ifrån gatan, det förstärker egentligen karaktären av trafikplats. Man skulle kunna skapa ett torg, trafikytorna går säkert att tajta till, säger Skönhetsrådets sekreterare Henrik Nerlund till DN.&nbsp;</p><p><br></p><p>Området runt Hammarbyhöjden är strategiskt viktig då det är en plats där flera stadsdelar möts. Skönhetsrådet efterfrågar ett större helhetstänk.&nbsp;</p><p>– Just nu har vi en situation i Stockholm där det byggs otroligt mycket, 140 000 nya bostäder, varav en tredjedel i Söderort ska byggas till 2030 – och stadens delar ska byggas samman. Väldigt mycket är förtätning i befintlig miljö. Det är bra med lägenheter men bara lägenheter blir sällan någon trevlig stadsmiljö, säger Henrik Nerlund.</p>'
template: articles/article
sponsored: false
hide_from_home: false
artikel_typ: nyhet
views: 196
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - toppnyhet
  - skönhetsrådet
  - 'dagens nyheter'
  - årsta
  - hammarbyhöjden
id: 37cde78c-d9fe-43e6-9a61-6815a80e184a
