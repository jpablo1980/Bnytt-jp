title: 'Brf Idas nya ordförande föreläser om blåsningen'
ingress: |
  <p>Under föreläsningen ”Hur man blåser en bostadsrättsförening” berättar Fredrik Eklöf, ordförande för HSB Brf Ida i Malmö, om hur föreningen kom på fötter igen efter att ha blåsts på hundratals miljoner kronor.
  </p>
  
intro_image: /assets/img/bilder_nyheter/brf-ida-26.jpg
long_form:
  -
    type: text
    text: '<p>”Hur man blåser en bostadsrättsförening” är en föreläsning där Fredrik Eklöf, ny ordförande för HSB Brf Ida i Malmö, berättar om hur föreningen blåstes på hundratals miljoner kronor av oärliga styrelsemedlemmar och oseriösa leverantörer. Publiken får också tips på hur en sådan situation kan undvikas. <br><br>Upplägget presenteras i ett pressmeddelande från Bredablick Förvaltning, som är Brf Idas nya ekonomiska och tekniska förvaltare. Syftet med föreläsningen är att förhindra att andra föreningar drabbas på liknande sätt. <br>– Jag vill upplysa andra styrelsemedlemmar om hur det kan se ut och vad Brf Ida gjorde för att rida ut stormen, säger Fredrik Eklöf, ny ordförande i Brf Ida, i ett pressmeddelande från Bredablick Förvaltning. <br><br>Fredrik Ekelöf flyttade in i sin bostadsrätt i HSB-föreningen Ida under sommaren 2017. Allt såg till en början bra ut vad gällde föreningens ekonomi, men efter en månad skrev flera tidningar om att Brf Ida lurats på flera hundra miljoner kronor. Han blev vald till ny ordförande i december samma år. <br><br>Flera inblandade har dömts för ekonomisk brottslighet riktad mot Brf Ida, bland andra föreningens tidigare ordförande, vilket <a href="https://bostadsrattsnytt.se/nyheter/ovrigt/2018-11-19-tidigare-styrelsemedlemmar-domda-for-mutbrott">Bostadsrättsnytt</a> tidigare skrivit om. Och ytterligare rättegångar med koppling till härvan är att vänta.<br><br>I maj hålls föreläsningar om Brf Ida i Linköping, Lund, Göteborg och Stockholm.<br></p><p><br><br></p>'
template: articles/article
sponsored: false
artikel_typ: nyhet
views: 4013
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 33
link: '1'
categories: ovrigt
tags:
  - 'Bredablick Förvaltning'
  - 'Brf Ida'
  - HSB
id: 627da31f-c428-432e-8efd-1a63636d7c29
