title: 'Antalet ärenden om ockerhyra ökar kraftigt – flest fall i Stockholm'
ingress: |
  <p>Förra året tog Sveriges åtta hyresnämnder emot 346 ärenden som handlade om återbetalning av andrahandshyror. 202 av fallen berörde uthyrning av bostäder i Stockholm. Det går att läsa i Hem & Hyra.
  </p>
  
intro_image: /assets/img/mostphotos/20789546-fastigheter.jpg
long_form:
  -
    type: text
    text: '<p>År 2018 fick hyresnämnden i Stockholm in 202 ärenden från boende i andra hand, som upplevde att de betalade en ockerhyra för sitt boende. Det är den högsta siffran i landet, och en ökning med 153 procent sedan 2015. En lika stor ökning som för alla hyresnämnder tillsammans i snitt under samma period. Bara i Umeå syntes en nedgång. Det skriver tidningen Hem &amp; Hyra på sin webbplats. I de flesta av fallen har det slutat med att andrahandshyresgästen fått tillbaka pengar efter förlikning.<br><br>När det gäller bostadsrätter skedde en förändring år 2013 som fick andrahandshyrorna att skjuta i höjden. Då skedde nämligen en lagändring som innebar friare hyressättning för denna upplåtelseform. För hyresrätter är det fortfarande bara tillåtet att lägga på lite mer än vad man själv betalar för lägenheten i månaden, när den hyrs ut i andra hand. Enligt Hyresgästföreningen handlar det om en höjning med 10 – 15 procent, om bostaden är möblerad.<br><br>Trots detta verkar det enligt Hem&amp;Hyra som att hyresrätter och bostadsrätter följer samma utveckling. Ofta hänvisar de som hyr ut en hyresrätt till vad andra tar för uthyrning av sina lägenheter på nätet. <br><br>Kristian Eriksson, chef för hyresnämnden i Stockholm, säger till tidningen att många hyresrättsinnehavare tenderar att utgå ifrån vad bostadsrätter kostar vid uthyrning. Och det kan i sig ha lett till att fler kräver tillbaka pengar när de hyr i andra hand; att andrahandshyror i allmänhet blivit högre, även fast lagen om friare hyressättning bara ska gälla för de med bostadsrätt.&nbsp;</p>'
template: articles/article
sponsored: false
artikel_typ: nyhet
views: 1210
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 29
link: '1'
categories: boprisutveckling
tags:
  - Hyresgästföreningen
  - hyresnämnden
  - Toppnyhet
  - 'Hem & Hyra'
id: e86fc467-10ac-43bb-bc33-39917fa56ea4
