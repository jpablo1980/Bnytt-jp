title: 'SBAB sänker bolåneräntor igen'
ingress: |
  <p>I slutet av juni i år valde banken SBAB att sänka flera av sina bolåneräntor. Så även denna vecka, nu för lån med bindningstider över tre månader.
  </p>
  
intro_image: /assets/img/mostphotos/17596268-swedish-currency-symbolising-the-expensive-flats-in-the_.jpg
long_form:
  -
    type: text
    text: |
      <p>För inte allt för länge sedan, den 25 juni 2019, sänkte SBAB räntorna för lån bundna på mellan två och tio år. Räntorna för dessa bolån blev då mellan 0,10 – 0,40 procentenheter lägre.  
      
      I tisdags, den 17 september, valde banken att sänka bolåneräntor igen. Den här gången gällde det alla lån med bindningstider på mer än tre månader, alltså från ett års bindningstid och uppåt. Sänkningen handlar om mellan 0,05 och 0,20 procentenheter. Det framgår av ett pressmeddelande. <br>– Vi märker tydligt att marknaden förväntar sig att det extrema ränteläget kommer att bestå under en längre tid och det påverkar i sin tur SBAB:s upplåningskostnader. När våra upplåningskostnader sjunker är vår ambition att det även ska märkas för våra kunder och vi justerar därför ner bolåneräntorna för alla räntebindningstider längre än tre månader, säger Klas Danielsson, vd för SBAB, i pressmeddelandet. <br><br>Ny lägsta bolåneränta ligger nu på 1,09 procent, under förutsättning att belåningsgraden inte överstiger 60 procent, att lånet är på minst en miljon kronor, samt att bostaden har energiklass A eller B. Denna ränta är tillgänglig för bindningstider på två och tre år.&nbsp;&nbsp;<br><br>I pressmeddelandet står även dessa rader:<br>"Marknadens förväntningar på högre ränteläge har minskat och de längre marknadsräntorna har därför sjunkit. SBAB har som ambition att agera transparent i räntesättningen med en följsamhet mellan bolåneräntorna och upplåningskostnaderna, därav denna sänkning av bolåneräntorna."<br></p>
      
template: articles/article
sponsored: false
artikel_typ: nyhet
views: 2052
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - SBAB
id: f5edadc1-f565-426d-94c2-068249a38339
