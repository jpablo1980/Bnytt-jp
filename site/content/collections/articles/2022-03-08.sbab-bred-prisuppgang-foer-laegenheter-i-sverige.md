title: 'SBAB: Bred prisuppgång för lägenheter i Sverige'
ingress: |
  <p>Priserna på svenska lägenheter gick upp i fem av sex indexområden under årets februarimånad. Mest ökade priserna i södra Sverige. Det visar ny statistik från banken SBAB.
  </p>
  
intro_image: /assets/img/not_used_malmo-mostphotos-michael-erhardsson.jpg
long_form:
  -
    type: text
    text: '<p>I februari steg bostadsrättspriserna i alla indexområden som ingår i banken SBAB:s boprisindex (HPI), förutom i Storgöteborg där en knapp nedgång om 0,1 procent noterades. Detta enligt ett pressmeddelande från banken. Störst uppgång noterades i södra Sverige med plus fyra procent. <a href="https://bostadsrattsnytt.se/nyheter/boprisutveckling/2022-02-02-sbab-stigande-bopriser-i-januari-foerutom-i-soedra-sverige">Förra månaden</a> sjönk priserna i samma område med 0,5 procent. <br><br>Trots ett osäkert läge i omvärlden fortsätter alltså bopriserna i landet uppåt. För lägenheter ligger ökningstakten nu på en normal nivå.<br>– Tittar man på prisökningstakten hittills i år, det vill säga för både januari och februari, ligger den i flera regioner på samma nivå som under motsvarande period förra året. Det osäkra omvärldsläget och vad det kan komma att betyda verkar inte ha satt något större avtryck på svensk bostadsmarknad – så här långt, säger SBAB:s chefsekonom Robert Boije i ett pressmeddelande från banken.<br><br>Han tillägger också att det är osäkert hur räntan kommer utvecklas framöver. <br>– En ekonomisk avmattning i krisens spår talar för en mer dämpad ränteuppgång än vad vi sett framför oss, medan den tilltagande inflationen pekar i andra riktningen, säger Robert Boije.<br><br><b>Prisstatistik för bostadsrätter, februari 2022:</b></p>'
  -
    type: image
    photo: /assets/img/sbab-bopriser-feb-2022.png
    size: Normal
  -
    type: text
    text: '<p><i>Källa: SBAB Booli Housing Price Index (HPI) avseende februari 2022</i></p><p><br></p><p>SBAB Booli Housing Price Index (HPI) är ett boprisindex från banken SBAB:s bostadssajt Booli vilket uppdateras en gång per månad. I beräkningen av prisindexet ingår variabler som bostädernas storlek, taxeringsuppgifter, tomtstorlek, antal rum, våning, månadsavgift till föreningen med mera. Den slutprisdata som används uppges bygga på uppgifter om verifierade slutpriser från mäklare och lagfarter samt sista bud.</p>'
template: articles/article
sponsored: false
hide_from_home: false
artikel_typ: nyhet
views: 284
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SBAB
  - Booli
id: fa0569c9-9c72-4b8b-95a1-d14c0df0c253
