title: 'Skattepengar finansierar bygge i Helsingborg'
ingress: |
  <p>I Oceanhamnen i Helsingborg har bostadsbyggets ekonomi blivit svag. För att ha råd med att färdigställa projekten måste skattemedel användas, skriver Helsingborgs Dagblad.
  </p>
  
intro_image: /assets/img/mostphotos/12476460-helsingborg-utsikt-4.jpg
long_form:
  -
    type: text
    text: '<p>I Helsingborg byggs Oceanhamnen, som en del av projekt H+ som Bostadsrättsnytt tidigare skrivit om. När projektet planerades skulle försäljningen av marken inbringa ett överskott som skulle användas till andra delar av bygget, så kallad exploateringsekonomi. Men pengarna räcker inte till, och nu måste medel hämtas från kommunkassan. Med andra ord är det alltså skattebetalarna som får stå för notan, och inte fastighetsbolagen.</p><p>För att få tillbaka pengarna krävs höga försäljningsintäkter. För att locka till sig köpare behöver hamnen renoveras. En åtgärd som måste göras innan hamnens nya invånare flyttar in år 2020 är att bygga in och leda bort odören från reningsverket. Själva verket ska också piffas upp med ett nytt tak och längst vattnet ska eventuellt en strandpromenad etableras. Totalt kommer notan för arbetet hamna på cirka 400 miljoner kronor. VA-konsumenterna står för drygt halva summan, medan resten betalas av skattepengar.</p><p>Andra projekt i hamnen som skattebetalarna får stå för är renovering av kajerna runt om i Oceanhamnen. Även byggandet av broar och anläggandet av grönområden bekostas med skattepengar. Enligt Helsingborgs Dagblad rör det sig om 436 miljoner kronor som skattebetalarna står för i projektet med Oceanhamnen.<br>– Vi har i dag ingen aning om försäljningen från de första etapperna täcker kostnaderna. Det finns ingen långsiktig kalkyl. Man borde eftersträva ett plus minus noll och man borde ha kalkyler, säger Ali Shibl (S) som är andre vice ordförande i stadsbyggnadsnämnden, till Helsingborgs Dagblad.</p><p><br></p>'
template: articles/article
sponsored: false
artikel_typ: nyhet
views: 1247
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 32
link: '1'
categories: nyproduktion
tags:
  - Helsingborg
  - Oceanhamnen
  - Toppnyhet
  - 'Helsingborgs Dagblad'
id: 965e071c-0ad3-458e-9e43-f9c3a38f57de
