title: 'Hemnet: Utbuds-boom för lägenheter i Stockholms län'
ingress: |
  <p>Lägenhetsutbudet i Stockholms län på Hemnet har aldrig tidigare varit så stort som nu, sett till det befintliga beståndet på veckobasis.
  </p>
  
intro_image: /assets/img/skarmavbild-2023-09-18-kl.-11.14.02.png
long_form:
  -
    type: text
    text: '<p>Under vecka 37 i år låg 6 765 lägenheter i Stockholms län ute till försäljning på bostadssajten Hemnet, sett till det befintliga beståndet. Det är den högsta noteringen för länet en enskild vecka så långt tillbaka som sajten har insamlad statistik, alltså sedan år 2014. Det näst största utbudet noterades under vecka sex år 2018 då 6 666 lägenheter var till salu på sajten.</p><p>Enligt Hemnets analytiker Erik Holmberg beror utvecklingen troligen på längre försäljningsprocesser och även säsongseffekter. <br>– Det vi ser och sett under egentligen hela året är en marknad där det tar väsentligt längre tid för köpare och säljare att komma överens. Det har byggt upp utbudet tydligt. Nu efter sommaren när marknaden drar igång på allvar igen fylls marknaden dessutom på med mycket nya bostäder till försäljning. Och det är det som gör att vi noterar en ny rekordnivå av utbudet just nu, säger han i en kommentar till Bostadsrättsnytt.<br><br>De flesta lägenhetsannonserna i förra veckan avsåg tvåor; 2 501, följt av annonserna för treor som uppgick till 1 888.</p><p>Vecka 37 i år landade snittpriset för en lägenhet i länet på 62 514, jämfört med 63 458 vid samma tid ifjol.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 299
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Hemnet
  - Toppnyhet
id: b86a0928-3ee3-4cec-920f-ea2aabe03dd1
