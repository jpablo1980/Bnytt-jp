title: 'SBAB: Sjunkande bopriser i juli'
ingress: |
  <p>Under juli sjönk priserna på svenska bostäder, sett till rikssnittet. Lägenhetspriserna minskade mer än de för villor, mest påtaglig var nedgången i Stormalmö och Storstockholm. Det visar ny statistik från banken SBAB.
  </p>
  
intro_image: /assets/img/img-6426-1690971085.jpg
long_form:
  -
    type: text
    text: '<p>Enligt SBAB Booli Housing Price Index (HPI) för juli 2023 har bostadspriserna i landet sjunkit med i snitt 0,9 procent. För lägenheter var prisnedgången 1,6 procent medan den landade på minus 0,5 procent för småhus. Mest sjönk lägenhetspriserna i Stormalmö och Storstockholm, där noteringarna landade på minus 2,6 procent respektive minus 2,2 procent. <br><br>Samtidigt minskade lägenhetspriserna i mellersta Sverige med 1,2 procent och med en procent i Storgöteborg. För södra Sverige noterades minus 0,8 procent. Norra Sverige var det enda indexområdet där priserna ökade; plus 1,9 procent. <br><br>Totalt har priserna på svenska lägenheter genomsnittligen gått ned med 9,5 procent sedan toppen förra våren. <br>– Man ska vara försiktig med att dra för stora växlar av enskilda månadsutfall och särskilt under sommarmånader som dessutom har betydligt lägre omsättning än normalt. Men med den brasklappen, tycker jag att bostadspriserna ändå uppvisar en förvånansvärd stor motståndskraft sett till den stora ränteuppgång vi har haft på kort tid. Vi ligger – än så länge – kvar med vår bedömning om ett förväntat sammanlagt prisfall omkring 20 procent, då vi tror att vi inte sett den fulla ränteeffekten än. Men det är osäkert, säger Robert Boije, chefsekonom på banken SBAB.<br><br>Indexet HPI baseras på samtliga bostadsförsäljningar som registrerats på bostadssajten Booli under utvalda perioder.</p>'
template: articles/article
sponsored: false
hide_from_home: false
artikel_typ: nyhet
views: 300
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SBAB
  - Booli
  - Toppnyhet
id: c33e0aa9-19c5-4b1d-aa23-e641d9c8e639
