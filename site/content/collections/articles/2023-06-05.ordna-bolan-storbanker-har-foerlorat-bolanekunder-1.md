title: 'Ordna Bolån: Storbanker har förlorat bolånekunder'
ingress: |
  <p>Ny statistik från Ordna Bolån visar att två storbanker förlorat bolånekunder under april. Och den bolåneaktör som vuxit mest under månaden är SBAB.
  </p>
  
intro_image: /assets/img/skarmavbild-2023-06-05-kl.-11.18.58.png
long_form:
  -
    type: text
    text: '<p>I april 2023 låg <a href="https://bostadsrattsnytt.se/nyheter/bolan/2023-05-29-stigande-snittraentor-foer-roerliga-bolan-men-inte-foer-laengre-lan">snitträntan</a> för svenska hushålls nya bolån på 4,08 procent, enligt siffror från Statistiska centralbyrån (SCB). Boräntan för nya lån med bindningstider mellan 1–5 år landade på i snitt 4,07 procent, jämfört med 2,31 procent samma månad ifjol. <br><br>Under samma period har en del av bolånekunderna valt att byta bank. Det visar ny statistik från bolånetjänsten Ordna Bolån. Bland de som förlorat marknadsandelar finns två storbanker; Swedbank och SEB där noteringen för månaden landade på minus 0,1 procent i bägge fall.&nbsp;</p><p>&nbsp;– Utvecklingen i april visar också att bostadskreditinstituten har det tufft. Detta grundar sig i att de har problem med upplåningen och att deras kunder från start har varit sådana som letat låga räntor. När vinden nu vänder, och de inte längre kan konkurrera på pris, har kunderna inte svårt för att byta till annat, säger Ordna Bolåns vd Hemad Razavi i en kommentar i ett utskick.<br><br>Den bolåneaktör som ökade mest i april 2023 var SBAB med plus 0,5 procent, följt av Länsförsäkringar Bank med plus 0,3 procent.&nbsp;</p><p>– SBAB gick absolut starkast i april och tog i särklass mest. Deras tillväxt på nästan två miljarder var 96 procent i förhållande till hela marknadens tillväxt. SBAB är omtyckta och statligt ägda – tröskeln att ta steget över är mindre. Kommentarer från politisk håll kan också ha gynnat SBAB, säger Hemad Razavi.<br><br>Störst marknadsandel på bolånemarknaden i april hade Swedbank med 22,42 procent, följt av resterande tre storbanker (Handelsbanken, SEB och Nordea) som låg i ett intervall mellan 13,90–21,22 procent. På femte plats hamnade SBAB med en andel på 8,68 procent.</p>'
template: articles/article
sponsored: false
hide_from_home: false
artikel_typ: nyhet
views: 1847
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - 'Ordna Bolån'
  - SEB
  - Nordea
  - Swedbank
  - Handelsbanken
  - Länsförsäkringar
  - SBAB
  - Toppnyhet
id: dd391390-fbe8-48d5-98eb-b37d2f07972e
