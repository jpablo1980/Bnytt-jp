title: 'Byggstart för brf-projekt i Ultuna – så många lägenheter har sålts'
ingress: |
  <p>Bonava produktionsstartar bostadsprojekt med 35 bostadsrätter i Ultuna söder om Uppsala. Försäljningen påbörjades i slutet av 2019 och det finns fortfarande en del lägenheter till salu.
  </p>
  
intro_image: /assets/img/9dc0e736b8032998_800x800ar.jpg
long_form:
  -
    type: text
    text: '<p>I ett pressmeddelande från&nbsp;Bonava, daterat den elfte mars i år, finns informationen att bostadsutvecklaren ska starta produktionen av 35 lägenheter i Uppsala. Det handlar om ett nytt kvarter med bostadsrätter som ska byggas i Ultuna, söder om Uppsala. Kvarteret har fått namnet Nästet och inflyttning i bostäderna beräknas kunna påbörjas under kvartal tre år 2021.&nbsp;&nbsp;</p><p><b>När säljstartade projektet?&nbsp;<br></b>– Försäljningen i Nästet startade i slutet av 2019 och projektet mottogs väl av marknaden. Den elfte mars 2020 startade vi produktion av 35 bostäder vilka ska färdigställas under 2021. Totalt planerar&nbsp;Bonava&nbsp;för cirka 170 hem i flera etapper. Samtliga bostäder är&nbsp;Svanenmärkta&nbsp;och grannskapet kommer att ha en stark hållbarhetsprofil med bland annat solceller på taken, tillgång till elbil,&nbsp;elcyklar&nbsp;och en&nbsp;ellådcykel, säger&nbsp;Bonavas&nbsp;presschef Fredrik Hammarbäck till Bostadsrättsnytt. <br><br>I praktiken innebär ett&nbsp;Svanenmärkt&nbsp;hem till exempel att det har energisnåla lösningar, god ljudisolering, bra ventilation, och att byggmaterialet inte innehåller miljöfarliga ämnen. En&nbsp;Svanenmärkning&nbsp;kan också ge möjlighet till ett grönt bolån med rabatt på bolåneräntan. <br><br><b>Har ni visningar som vanligt, eller erbjuder ni digitala visningar som komplement?&nbsp;<br></b>– Då vår främsta prioritering i dessa tider är hälsa och säkerhet för våra kunder och medarbetare, genomför vi i nuläget inga öppna visningar. Däremot erbjuder vi våra kunder privata, förbokade visningar med nya rutiner för ökad säkerhet och digitala visningar för den som inte har möjlighet att träffa oss, förklarar Fredrik Hammarbäck.&nbsp; <br><br>På&nbsp;Bonavas&nbsp;hemsida kan man läsa mer om projektet. Bland annat att bostadsrätterna ska inrymmas i fem våningsplan och att&nbsp;inflytt&nbsp;är planerad till oktober nästa år. Vidare ska bostadsrätterna byggas i storlekarna 35 – 116 kvadratmeter, fördelat på ett till fem rum. Priset för en lägenhet uppges ligga på från 1 295 000 kronor. Vidare uppges tio av de 35 lägenheterna vara sålda, i skrivande stund. <br><br>För de som köper en bostad av&nbsp;Bonava&nbsp;ingår en paketlösning med försäkringar och garantier som uppges skydda och hjälpa köparen både före och efter förvärvet. Paketet heter Tryggt Boende och ska enligt hemsidan innehålla avbokningsskydd, bokostnadsskydd och prisfallsskydd.</p>'
template: articles/article
sponsored: false
hide_from_home: false
artikel_typ: nyhet
views: 434
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: nyproduktion
id: ef63a4a9-56ca-45fe-a9ae-10541a563475
