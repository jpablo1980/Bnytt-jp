title: 'SBAB: Positiv prisutveckling för bostadsrätter – förutom i Göteborg'
ingress: |
  <p>Genomgående positiv prisutvecklingen för bostadsrätter i landet under augusti, förutom i indexområde Storgöteborg. Det visar SBAB:s senaste mätning.
  </p>
  
intro_image: /assets/img/41739241-husert-med-balkongerna.jpg
long_form:
  -
    type: text
    text: '<p>Nu har utvecklingen på bostadsmarknaden vänt, efter två sommarmånader med flera negativa noteringar. I augusti steg bostadsrättspriserna i landet på bred front förutom i Storgöteborg, enligt ett pressmeddelande från SBAB med statistik från bankens senaste boprismätning (boprisindexet HPI).<br><br>Den största prisuppgången noterades i indexområdet mellersta Sverige där resultatet blev plus 4,4 procent. I norra Sverige ökade priserna med 1,7 procent, medan resultatet för södra Sverige blev plus 1,6 procent. I Storstockholm steg priserna med 1,3 procent och för Stormalmö noterades plus 1,1 procent. Samtidigt sjönk bostadsrättspriserna i Storgöteborg med 0,1 procent. <br>– Efter två sommarmånader med röda siffror i storstadsområdena ser vi nu att lägenhetspriserna vänt upp något i Storstockholm och Stormalmö. Priserna ligger dock fortfarande kvar under de tidigare toppnoteringarna under året, säger SBAB:s chefsekonom Robert Boije i pressmeddelandet.<br><br>Han tillägger också att hösten brukar innebära en lugn bostadsmarknad, men att det är svårt att förutspå läget på marknaden i år. <br>– I ena vågskålen, som lutar mot stillastående priser i närtid eller kanske till och med fallande priser på lite sikt, ligger stigande långa boräntor framöver och en viss återgång till mer normala konsumtionsmönster i takt med att pandemin klingar av. I den andra vågskålen ligger ökande optimism i kölvattnet av det succesivt förbättrade ekonomiska läget i stort i Sverige, fortsätter Robert Boije.<br><br></p>'
  -
    type: image
    photo: /assets/img/sbab-aug-2021.png
    size: Normal
  -
    type: text
    text: '<p><i>Källa: SBAB Booli Housing Price Index (HPI) avseende augusti 2021.</i></p><p><br>SBAB Booli Housing Price Index (HPI) är ett boprisindex från banken SBAB:s bostadssajt Booli vilket uppdateras en gång per månad. I beräkningen av prisindexet ingår variabler som bostädernas storlek, taxeringsuppgifter, tomtstorlek, antal rum, våning, månadsavgift till föreningen med mera. Den slutprisdata som används uppges bygga på uppgifter om verifierade slutpriser från mäklare och lagfarter samt sista bud.</p>'
template: articles/article
sponsored: false
hide_from_home: false
artikel_typ: nyhet
views: 237
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SBAB
  - Booli
id: 7fc0df26-4151-48f0-99b8-9279dc76fa53
