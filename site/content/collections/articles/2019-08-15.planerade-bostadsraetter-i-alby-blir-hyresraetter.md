title: 'Planerade bostadsrätter i Alby blir hyresrätter'
ingress: |
  <p>Det skulle blivit 242 bostadsrätter på Albyberget. Nu omvandlas de nybyggda lägenheterna istället till hyresrätter, då efterfrågan på bostadsrätter är för låg. Detta rapporterar Mitt i Botkyrka-Salem.
  </p>
  
intro_image: /assets/img/mostphotos/alby.jpg
long_form:
  -
    type: text
    text: '<p>Det var i slutet av juli som fastighetsbolaget Titania meddelade att de nyproducerade lägenheterna i området Tingstorget på Albyberget skulle omvandlas till hyresrätter. De flesta av lägenheterna kommer att hyras ut genom Bostadsförmedlingen. En del av dessa bostäder ska öronmärkas för personer i åldrarna 18–25. <br>– Vi kan se att den lokala marknaden för bostadsrätter inte utvecklas lika snabbt som tidigare. För att området ska bli den levande stadsdel med sprudlande affärslokaler som vi lovat Alby-borna, ställer vi nu om till hyresrätter istället. Det blir oavsett en bra affär för oss, säger Titanias VD Einar Janson i ett pressmeddelande.</p><p><br></p><p>Att lägenheterna som varit tänkta som bostadsrätter blir till hyresrätter är inte ovanligt. I april i år köpte det kommunala bostadsbolaget Stockholmshem upp 84 bostadsrätter i Bandhagen. I Jakobsberg skulle en blandning av bostads- och hyresrätter byggas av Stena Fastigheter, men till sist valde bolaget att göra alla lägenheter till hyresrätter, skriver Mitt i Botkyrka-Salem.</p>'
template: articles/article
sponsored: false
artikel_typ: nyhet
views: 2137
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 8
link: '1'
categories: nyproduktion
tags:
  - alby
  - botkyrka
  - titania
  - hyresrätter
id: cae71aa2-8c49-4467-be87-fadfe4525a93
