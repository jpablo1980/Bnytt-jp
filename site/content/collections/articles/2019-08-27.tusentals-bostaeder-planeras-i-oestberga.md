title: 'Tusentals bostäder planeras i Östberga'
ingress: |
  <p>Östberga i Stockholm ska gå från att vara ett utsatt område till en attraktiv stadsdel. Politikerna vill höja Östbergas status genom ett stort byggprojekt som innefattar 2 600 nya bostäder, skola och bibliotek. Detta skriver Dagens Nyheter (DN).
  </p>
  
intro_image: /assets/img/mostphotos/jb8ii05nv82wmo2szcnkoavlj7nwy31.jpeg
long_form:
  -
    type: text
    text: '<p>Östberga i södra delarna av Stockholm har länge varit ett utsatt område med kriminalitet och sociala problem. Stadsbyggnadsrådet Joakim Larsson (M) berättar för DN att han tror att Östberga kommer att förändras helt inom tio år. Han hoppas att det planerade byggprojektet ska göra Östberga till en stadsdel som är trivsam och lockande. <br>– Östberga om 10–15 år, det kan bli en riktigt fin utveckling. Jag tror väldigt mycket på det här, säger Joakim Larsson till DN.&nbsp;</p><p><br></p><p>En del av planen med att göra Östberga till ett mer attraktivt område som ska locka folk från hela Stockholm är att göra platsen mer livfull. Detta ska man göra genom att bygga promenadstråk med butiker och företag. Sedan 2015 har stadsbyggnadskontoret arbetat med att skapa en plan för hur Östberga ska utvecklas. Den 29 augusti ska stadsbyggnadsnämnden ta beslut om planen med de 2 600 bostäderna kommer bli verklighet eller inte. Blir planen godkänd kommer bygget att dra igång i början av 2020-talet.<br><br></p><p>Området kommer att förändras ordentligt. Östberga kommer att bli större och växa bort mot Årsta och Älvsjö. En del av det omdebatterade Årstafältet är med i planerna. <br>– Det är många som är ledsna över att man nu förändrar fältet. Men det är den bedömningen vi gjorde i slutändan. Det är en avvägning vi var tvungna att göra för att utveckla Stockholm, säger Joakim Larsson till DN.</p>'
template: articles/article
sponsored: false
artikel_typ: nyhet
views: 1273
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 5
link: '1'
categories: nyproduktion
tags:
  - toppnyhet
  - östberga
  - stadsbyggnadsnämnden
  - älvsjö
  - årsta
  - årstafältet
id: da4e4470-735e-4c37-962d-525bbdbf32ab
