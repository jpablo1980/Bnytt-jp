title: 'Vattenskadecentrum: Flest vattenskador inträffar i kök'
ingress: |
  <p>När det kommer till vattenskador i bostäder har köket under ett par år varit det mest skadedrabbade utrymmet, så även 2021. Och flest inrapporterade vattenskador rörde hus byggda på 70-talet. Det visar en ny rapport från Vattenskadecentrum.
  </p>
  
intro_image: /assets/img/30414170-kok.jpg
long_form:
  -
    type: text
    text: '<p>Tidigare var det vanligast att bostäder drabbades av vattenskador i badrum, men på senare år har istället köket blivit det mest skadedrabbade utrymmet. År 2021 inträffade 33 procent av skadorna i kök, 25 procent i badrum och 31 procent uppges ha skett i andra utrymmen. <br><br>Vad som orsakat skadorna ska framförallt vara nyare vitvaror som kyl och frys, men även diskmaskiner uppges ligga bakom allt fler läckage. Vidare lyfts avsaknad av både golvbrunn och tätskikt som en annan bidragande orsak. Att vattenskadorna i badrum inte längre toppar listan kan bero på att det på senare år gjorts förbättringar i tätskikt och ledningssystem. <br><br>År 2019 låg det totala antalet inrapporterade vattenskador till 24 272 medan noteringen för fjolåret landade på 40 665, vilket motsvarar en ökning om 40 procent. Förra året inträffade den största andelen (22 procent) av alla inrapporterade vattenskador i hus byggda på 70-talet. I hus från 60-talet skedde 14 procent av skadorna, för hus byggda på 80-talet uppgår andelen till elva procent, medan tio procent av vattenskadorna skett i hus byggda före 1930. <br><br>Vattenskaderapport 2021 från Vattenskadecentrum är baserad på statistik över vattenskador i bostäder som inrapporterats till och besiktigats av försäkringsbolagen under fjolåret. Vattenskadecentrum är en satsning där branschorganisationer och försäkringsbolag arbetar tillsammans för att förhindra vattenskador.</p><p><br></p><p><b>Hur kan då större vattenskador förhindras?</b><br>Ett alternativ är att använda en så kallad vattenfelsbrytare som automatisk stänger av vattnet om det skulle uppstå ett vattenläckage. <br><br>Det finns också så kallade vattenlarm, eller läckagevarnare, som fungerar på liknande sätt som brandvarnare med skillnaden att den reagerar på vatten istället för rök. Med en sådan kan mindre läckage upptäckas snabbt och större vattenskador kan därmed förebyggas. <br><i>Källa: Länsförsäkringar</i></p>'
template: articles/article
sponsored: false
hide_from_home: false
artikel_typ: nyhet
views: 274
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - Vattenskadecentrum
  - Länsförsäkringar
id: 032fe8ce-f6ba-43d2-ae93-4a1594fc879e
