title: 'I januari försvinner minusräntan'
ingress: |
  <p>Enligt ett nytt besked från Riksbanken ska reporäntan höjas från minus 0,25 procent till noll procent den åttonde januari 2020.
  </p>
  
intro_image: /assets/img/mostphotos/6945140-sveriges-riksbank.jpg
long_form:
  -
    type: text
    text: '<p>I linje med beslutet i oktober har Riksbanken nu beslutat att reporäntan, även kallad styrräntan, ska höjas från minus 0,25 procent till noll procent. Den nya räntenivån börjar gälla den åttonde januari nästa år. Det skriver Riksbanken på sin webbplats.&nbsp; &nbsp;<br><br>Trots att den svenska ekonomin befinner sig i en fas med lägre tillväxt, har Riksbankens direktion nu beslutat att reporäntan ska höjas. Från att konjunkturen i landet varit ovanligt stark, bedöms den nu ligga på en mer "normal" nivå, enligt ett pressmeddelande från banken. <br><br>Inflationen i Sverige uppges ha legat nära målet om två procent under flera år, och efter att ha gått ned under sommaren ligger den nu på knappt två procent igen. Då konjunktur- och inflationsutsikterna i stort varit oförändrade sedan beskedet i oktober, väljer Riksbanken att hålla fast vid sitt tidigare beslut.&nbsp;<br><br>Av pressmeddelandet framgår också att vice riksbankscheferna Anna Breman och Per Jansson reserverat sig mot det senaste beslutet, att höja reporäntan.<br><br>I ett inslag från Sveriges Radio Ekot idag kommenterade ekonomireportern Johan Prane det nya beskedet. Bland annat sade han att bostadsräntorna förmodligen kommer bli aningen högre i samband med den planerade räntehöjningen i januari.&nbsp;</p>'
template: articles/article
sponsored: false
artikel_typ: nyhet
views: 1482
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - Riksbanken
  - 'Sveriges Radio'
  - Ekot
id: d4f02fc3-c48a-475c-91d9-2c4125b6f7c6
