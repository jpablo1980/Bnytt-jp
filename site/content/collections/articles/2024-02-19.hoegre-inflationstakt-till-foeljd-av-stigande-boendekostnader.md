title: 'Högre inflationstakt till följd av stigande boendekostnader'
ingress: |
  <p>Från att ha legat på 4,4 procent i december så steg inflationstakten till 5,4 procent i januari, enligt KPI. Detta främst på grund av ökade boendekostnader, som höjda avgifter för bostadsrätter, enligt Statistiska centralbyrån (SCB).
  </p>
  
intro_image: /assets/img/16498975-trahus-pa-200-kronor-sedel.jpg
long_form:
  -
    type: text
    text: '<p>I januari 2024 var inflationstakten 5,4 procent, sett till förändringen i KPI (konsumentprisindex) på årsbasis. Det kan jämföras med noteringen för december 2023 på 4,4 procent. Utvecklingen ska främst bero på stigande boendekostnader, enligt uppgifter på hemsidan för myndigheten Statistiska centralbyrån (SCB). <br>– Boendekostnaderna ökade i januari och fortsätter att vara det största bidraget till inflationstakten enligt KPI, säger SCB:s statistiker Mikael Nordin i en kommentar på hemsidan.<br><br>Sammantaget bidrog stigande räntekostnader för hushållens bolån med 2,3 procentenheter till inflationstakten (KPI). Under perioden skedde även prissänkningar inom kläder, utrikes flygresor och drivmedelspriser, men de motverkades av stigande boendekostnader. Framför allt handlade det om dyrare elpriser, högre månadsavgifter för bostadsrätter och ökade räntekostnader. <br><br>Även inflationstakten enligt KPIF (Konsumentprisindex med fast ränta) steg under årets första månad, från 2,3 procent i december förra året till att landa på 3,3 procent nu i januari. KPIF påverkas till skillnad från KPI inte av ändrade räntesatser på hushållens bolån.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 197
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - SCB
  - Toppnyhet
id: c8f82897-92b0-4465-8484-e5e56b540114
