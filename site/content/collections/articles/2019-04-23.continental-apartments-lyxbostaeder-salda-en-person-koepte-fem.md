title: 'Continental Apartments lyxbostäder sålda – en person köpte fem'
ingress: |
  <p>Bostadsprojektet Continental Apartments i Stockholm blev klart redan 2016. Cirka tre år senare är fastighetens alla bostadsrätter sålda. En person valde att köpa fem lägenheter samtidigt.
  </p>
  
intro_image: /assets/img/mostphotos/23776985-scandic-continental-hotel-stockholm-city.jpg
long_form:
  -
    type: text
    text: '<p>Cirka tre år efter att utvecklarna Jernhusen och Strabags avslutat sitt bostadsprojekt Continental Apartments i Stockholm, är nu alla föreningens bostadsrätter sålda. Enligt tidningen Fastighetsvärlden gick lyxprojektets sista fem lägenheter till en person, som har tänkt att hyra ut dem. Vem köparen är framgår inte. Den sammanlagda ytan för dessa lägenheter är på 600 kvadratmeter. <br>– Det känns jätteskönt att gå i mål med ett sådant här spektakulärt projekt som satte en helt ny prisnivå i Stockholm, säger mäklaren Niklas Berntzon, på Eklund Stockholm New York, till tidningen. <br><br>I och med att de sista lägenheterna såldes på ett bräde, ska köparen ha fått ett lägre totalpris. Fastighetens bostadsrättsförening förlorade dock inte på affären, då byggherrarna valde att stå för den summa som priset sänktes med. Enligt projektets hemsida innehåller Continental Apartments 19 bostäder och ligger vid Stockholms centralstation, med ingång till fastigheten från Klara Västra Kyrkogata eller Vasagatan. <br><br>I samma byggnad, kallad Stockholm Continental, finns även ett Scandic-hotell varifrån de boende i bostadsrätterna kan få service som frukost på rummet. Av Fastighetsvärldens rapportering framgår att bostadsrättsföreningens toppvåning såldes för 250 000 kronor per kvadratmeter år 2015.&nbsp;<br></p>'
template: articles/article
sponsored: false
artikel_typ: nyhet
views: 6330
puff_font_size: 22
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 29
link: '1'
categories: bostadsmarknad
tags:
  - Fastighetsvärlden
  - Jernhusen
  - Strabags
  - 'Eklund Stockholm New York'
  - Scandic
  - Toppnyhet
id: f90ad518-3e93-4404-ac15-0a033a2c2ac9
