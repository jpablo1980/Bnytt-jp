title: 'Nybyggen och vindsomvandlingar för att möta Malmös befolkningsökning'
ingress: |
  <p>Om 25 år förväntas Malmö stad att ha drygt en halv miljon invånare och det innebär att fler bostäder behöver byggas. I Hyllie och Kirseberg planeras nu totalt 800 bostäder. Intresset för att omvandla vindar till bostäder är också stort i staden. Detta rapporterar Sydsvenskan och Malmö stad.
  </p>
  
intro_image: /assets/img/mostphotos/btsf7fxs3pnuq8ixxnaese5mcjm.jpg
long_form:
  -
    type: text
    text: '<p>Malmö behöver fler bostäder om befolkningsmängden ska upp till en halv miljon. De nya områdena Hyllie och Kirseberg byggs ut och förtätas med cirka 400 bostäder vardera. På Kirseberg ska en ödetomt bebyggas i två kvarter mellan Stockholmsvägen och Lundavägen. I området finns en parkeringsplats och en före detta bilhall. Själva bilhallen ska rivas men fasaden sparas då den räknas som kulturhistoriskt värdefull. Exakt hur husen kommer att se ut är inte klart ännu men vissa av husen kan bli upp till åtta våningar höga. I Hyllie ska 350–400 bostäder byggas samt kontor, parkeringshus och förskola. Förutom lägenheter i femvåningshus planeras även radhus och parhus, rapporterar Sydsvenskan. <br><br>Det är inte bara nybyggnation som kan lösa efterfrågan på bostäder. Intresset för att omvandla vindar är stort i Malmö och den tolfte december har stadsbyggnadsnämnden sagt ja till detaljförändringar i tre fastigheter som kommer ge 30 nya lägenheter. Fastigheterna ligger i Sofielund och Södervärn och är av riksintresse för kulturmiljövård, vilket innebär att ombyggnationerna måste ske varsamt. Det skriver Malmö stad i ett pressmeddelande. <br>– Intresset för att omvandla vindar till bostäder är fortsatt stort och öppnar upp för fler lägenheter i centrala Malmö, vilket alltid är välkommet. I en stad som växer behöver vi utnyttja ytorna på ett smart sätt och jag är säker på att vi kommer att se fler omvandlingar framöver, säger&nbsp;Sofia Hedén&nbsp;(S), stadsbyggnadsnämndens ordförande, i pressmeddelandet.</p>'
template: articles/article
sponsored: false
artikel_typ: nyhet
views: 635
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: nyproduktion
tags:
  - sydsvenskan
  - 'malmö stad'
  - vind
  - hyllie
id: 23dce44b-a85f-4088-8be3-6985098ceff1
