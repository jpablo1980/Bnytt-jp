title: 'Stora byggplaner för Varvskajen i Örnsköldsvik'
ingress: |
  <p>Örnsköldsviks kommun har stora planer för Varvskajen och har bjudit in privata byggbolag att delta i projektet. Nu har fem företag presenterat sina idéer för det stora byggprojektet, skriver Allehanda.
  </p>
  
intro_image: /assets/img/mostphotos/5824625-ornskoldsvik-fjard.jpg
long_form:
  -
    type: text
    text: '<p>På västra sidan av Örnsköldsviksfjärden ligger Varvskajen. Där vill kommunen bygga bostäder och eventuellt restauranger och kontor mellan Saltmagasinet och den gamla järnvägsstationen. Kommunen har erbjudit privata byggföretag att vara med och utveckla Varvskajen, och hittills är det fem byggföretag som nappat. Företagen är Peab, Rekab, HSB, Nybergs fastigheter och Nåiden bygg. Ännu ett byggbolag, Nischer Properties, är med i projektet men vill bygga seniorboende på kajen. </p><p>&nbsp;<br></p><p>Intresset för att utveckla Varvskajen är stort och det står klart att många bostäder kommer att byggas på platsen. Många skisser har kommit in till kommunen från byggföretagen, och nu ska kommunen välja ut några av dessa. Tillsammans med de utvalda företagen ska kommunen bygga om kajen.<br>– Deras förslag är gestaltningsförslag som vi nu ska gå igenom under april och därefter välja ut de som får vara med, säger kommunens fastighetsstrateg Marcus Elfving till Allehanda. </p><p>&nbsp;<br></p><p>Skisserna som kommunen fått in från företagen ser väldigt olika ut. Nybergs fastigheter vill till exempel bygga 55-60 bostadsrätter fördelat på två hus medan Nåiden bygg vill ha tre byggnader, där en byggnad är kontor, en hotell och den sista bostadshus. Efter kommunens val startar arbetet med att ta fram en detaljplan och om två år hoppas kommunen att en byggstart kan ske, skriver Allehanda.</p>'
template: articles/article
sponsored: false
artikel_typ: nyhet
views: 1659
puff_font_size: 24
article_font_size: 24
topnews_font_size: 48
region:
  - 004eb45e-a37c-402e-9ed4-59b5d3deafd6
clicks: 28
link: '1'
categories: nyproduktion
tags:
  - Örnsköldsvik
  - Varvskajen
  - Allenhanda
  - Peab
  - Hsb
id: 3d333ebc-478a-4c12-89e3-7fb5f19003ff
