title: 'Söderort: Hus från 1895 kan byggas om till brf'
ingress: |
  <p>Stockholms stadsbyggnadsnämnd har antagit start-PM för fler bostäder i Enskededalen, Söderort. Bland annat föreslås att en byggnad från år 1895 omvandlas till brf-fastighet.
  </p>
  
intro_image: /assets/img/skarmavbild-2022-11-16-kl.-16.07.03.png
long_form:
  -
    type: text
    text: '<p>Under hösten 2022 har stadsbyggnadsnämnden i Stockholm fattat beslut om att anta en startpromemoria (start-PM) för fler bostäder vid Gamla Tyresövägen i Enskededalen, Söderort. I och med det fick stadsbyggnadskontoret i uppdrag att påbörja planarbete för projektet. Det framgår av handlingar från nämnden. Marken ägs av kommunen och innehas med tomträtt av bolaget Micasa Fastigheter. <br><br>Bland annat föreslås en äldre byggnad från 1895, vilken i dagsläget används som vård- och omsorgsboende, få sitt användningsområde ändrat till bostadsändamål. Detta då byggnaden inte längre bedöms nå upp till de verksamhetskrav som ställs på ett vård- och omsorgsboende. Därefter har Micasa, enligt startpromemorian, för avsikt att sälja av denna del av sin tomträtt i området.<br><br></p>'
  -
    type: image
    photo: /assets/img/skarmavbild-2022-11-16-kl.-16.07.47.png
    caption: 'Byggnaden från 1895 i Enskededalen. Foto: Linda Myrin'
    size: Normal
  -
    type: text
    text: '<p>Byggnaden ifråga, som är omgiven av gräsmark med tallar, björkar och ädellövträd, bedöms kunna inrymma minst omkring 40 lägenheter vilka är tänkta att bli bostadsrätter. <br><br>Förslaget kan preliminärt skickas ut på samråd under kvartal tre nästa år, granskning är planerad till första kvartalet 2024 och ett antagande i stadsbyggnadsnämnden skulle kunna ske under kvartal tre samma år.<br><br></p><p>Enligt uppgift från Micasa är fastigheten där byggnaden från 1895 finns under utredning, bolaget diskuterar olika lösningar och ingenting är ännu beslutat.</p><p><br></p><p>Lokaltidningen Mitt i har också skrivit om planerna.</p>'
template: articles/article
sponsored: false
hide_from_home: false
artikel_typ: nyhet
views: 693
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Stockholms stad'
  - Micasa
  - 'Mitt i'
  - Toppnyhet
id: bbf24d4f-e5e1-42b7-b880-ac8a6c4a5e4c
