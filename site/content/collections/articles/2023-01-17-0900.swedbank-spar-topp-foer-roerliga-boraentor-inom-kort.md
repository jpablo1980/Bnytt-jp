title: 'Swedbank spår topp för rörliga boräntor inom kort'
ingress: |
  <p>Enligt en ny analys från Swedbank kan toppen för rörliga boräntor vara nära. Och räntorna spås nu kunna toppa på en lägre nivå än i föregående prognos.
  </p>
  
intro_image: /assets/img/28179337-swedbank-since-1820.jpg
long_form:
  -
    type: text
    text: '<p>I analysen "Räntebladet januari 2023" reviderar Swedbank ned sin prognos för rörliga bolåneräntor, som nu väntas toppa på fyra procent i början av 2023. I föregående prognos spåddes räntorna kunna landa på knappt fem procent vid samma tid.<br>– De rörliga bolåneräntorna förväntas toppa på fyra procent i början av året, en nedrevidering med hela 0,75 procentenheter sedan vår senaste prognos i december. Vi räknar därefter med att de ligger relativt stilla under en period för att sedan börja sjunka under nästa år, säger bankens prognoschef Andreas Wallström i ett pressmeddelande.<br><br>Samtidigt tror bankens makroekonomer på ytterligare åtstramningar från centralbanker i närtid. Särskilt troligt uppges det vara att Europeiska centralbanken (ECB) tar sådana initiativ, en bank som beskrivs ha “stor inverkan på svenska räntor”. Till följd av detta räknar Swedbank med något stigande räntor under första halvan av 2023 och att de börjar sjunka i slutet av året.<br>– Vår bedömning är att räntorna sjunker i slutet av 2023 och under början av 2024 till följd av fallande inflation och att centralbankerna mjuknar, berättar Andreas Wallström.<br><br>Vidare spås svenska Riksbanken komma att höja styrräntan med 50 punkter i februari, från 2,50 procent till tre procent. Swedbank utesluter inte heller en andra höjning i år, under våren. Bakgrunden till det ska vara ett överraskande högt inflationsutfall för december ifjol, i kombination med en svag krona och “hökaktiga signaler från ECB”.&nbsp;<br><br></p><p><b>Kort om hökar och duvor inom penningpolitiken</b><br>När det kommer till penningpolitiska beslutsfattare beskrivs de ibland med termer som eller “hök” eller “duva”, baserat på deras inställning till styrräntan. Uttrycken avser två olika typer. Medan en hök brukar föredra höjd ränta, förordar duvan att räntan sänks.&nbsp;</p><p><i>Källa: Ekonomikanalen <a href="https://efn.se/poster/hok-eller-duva-27-apr-2020">EFN</a></i></p>'
template: articles/article
sponsored: false
hide_from_home: false
artikel_typ: nyhet
views: 944
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - Swedbank
  - EFN
  - Riksbanken
  - ECB
  - Toppnyhet
id: 24958059-3d91-4f35-8fc5-65a0b25aad5d
