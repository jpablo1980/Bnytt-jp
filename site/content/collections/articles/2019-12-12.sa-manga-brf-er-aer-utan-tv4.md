title: 'Så många brf:er är utan TV4-kanaler'
ingress: |
  <p><span class="TextRun SCXW64844711 BCX0"><span class="NormalTextRun SCXW64844711 BCX0">Många bostadsrättsinnehavare är just nu utan TV4 på grund av </span><span class="TextRun SCXW64844711 BCX0"><span class="SpellingError SCXW64844711 BCX0">Com</span></span><span class="TextRun SCXW64844711 BCX0"><span class="NormalTextRun SCXW64844711 BCX0"> Hems nedsläckning. Enligt </span><span class="TextRun SCXW64844711 BCX0"><span class="NormalTextRun SCXW64844711 BCX0">uppgift</span></span><span class="TextRun SCXW64844711 BCX0"><span class="NormalTextRun SCXW64844711 BCX0"> till Bostadsrättsnytt ska tusentals föreningar ha fastigheter anslutna till leverantören.</span></span></span></span>
  </p>
  
intro_image: /assets/img/com-hem-tv-hub-programmeny-1024x576.jpg
long_form:
  -
    type: text
    text: '<p>​Den åttonde december gick ett mejl ut till representanter för bostadsrättsföreningar med fastigheter anslutna till Com Hem, med rubriken “Förhandlingar med Telia om TV4-kanalerna och C More”.&nbsp;Mejlet innehöll till exempel informationen att Com Hems avtal med Bonnier Broadcasting för kanaler som TV4, Sjuan, TV12 och C More med flera, snart skulle löpa ut. Men någon överenskommelse med Telia, som numera äger Bonnier Broadcasting, uppgavs ännu inte ha uppnåtts. Och utan ett nytt avtal kunde Com Hem “tvingas” att släcka ned TV4-kanalerna, Sjuan, TV12 och C More under kvällen den tionde december, vid midnatt. Tv-kanalen TV4 har tidigare ingått i Com Hems grundutbud för bostadsrättsföreningar.<br><br>När den tionde december kom meddelade tv-leverantören Com Hem sina kunder att TV4 och C Mores kanaler skulle släckas ned under kvällen. Detta efter att förhandlingar mellan tv-nätverket TV4 och Com Hem om kanalerna inte lett till någon överenskommelse. <br><br>Joel Ibson är kommunikationsansvarig på Tele2, ett bolag som ifjol köpte upp Com Hem. Enligt honom är det många bostadsrättsföreningar som har kabel-tv via Com Hem, och därmed påverkas av hur förhandlingarna går.&nbsp; &nbsp;<br>– Vi levererar till omkring 12 000 brf:er, drygt 730 000 hushåll, berättar han för Bostadsrättsnytt.&nbsp; <br><br>Com Hem har i skrivande stund fortfarande inte nått någon överenskommelse med TV4, men än verkar inte hoppet vara ute.&nbsp;Av ett nytt pressmeddelande från Com Hem framgår att Anders Nilsson, vd på Tele2 bjudit in Christian Luiga, tf vd Telia, och Casten Almqvist som är vd på TV4 och C More, till ett möte klockan 14 den tolfte december.&nbsp; <br><br>Avsikten med inbjudan uppges vara att nå en överenskommelse gällande “rättigheter som ger Com Hem och Boxers kunder möjlighet att se TV4-kanalerna och C More på sin tv, surfplatta och mobiltelefon – precis som Telias kunder kan – fram till februari 2021”. Com Hem ska också vara villiga att betala ett marknadsmässigt pris för detta till Telia.&nbsp; <br><br>Ett pressmeddelande från TV4 från den tionde december har rubriken: “TV4 ger Com Hem en tidig julklapp att dela med alla sina kunder”. Av det framgår att TV4 erbjudit operatören Com Hem rätten att distribuera TV4 utan ersättning från och med den tionde december 2019 fram till den tionde januari 2020. <br><br>Som svar på det skickade Com Hem ut ett eget pressmeddelande med rubriken “Är det verkligen en julklapp?”, som bland annat innehöll följande formulering: <br>“Vi ser nu fram emot att prata med Telia för att säkerställa att julklappen inte bara är ett försök från dem att förhala förhandlingarna ytterligare, och något som TV4-tomten kommer dra tillbaka så snart den annonstäta perioden är över i januari.” <br><br>Med anledning av detta ställde vi även en fråga till Joel Ibson om hur Com Hem tänker kring det tidiga julklapps-erbjudandet, om att utan kostnad få distribuera kanaler från reklamfinansierade TV4 fram till den tionde januari nästa år. Som tv-kanal har ju TV4 tidigare varit fritt tillgänglig för nästan alla svenska hushåll. Såhär svarade han:<br>– Frågan om ”gratis” distribution av något som tidigare alltid varit gratis är verkligen intressant. Vi förstår att Telia vill ta betalt för TV4. Vi är också villiga att betala marknadspris, precis som vi redan betalar för motsvarande rättigheter från alla andra kanalbolag. Det här är alltså inte en prisfråga, utan en mycket viktig principiell fråga: ska alla tv-tittare få tillgång till TV4 på samma sätt som Telias kunder? Det har alltid varit fritt för alla att se TV4 på både tv, mobil och surfplatta – nu ser det ut att bli en stängd förmån för Telias kunder.</p><p><br>Bostadsrättsnytt har sökt TV4, hittills utan framgång.&nbsp;&nbsp;<br><br><b>Uppdatering</b> kl 14:35 den 12 december:</p><p>Av ett nytt pressmeddelande från Com Hem framgår att dagens möte har avslutats utan framsteg i förhandlingarna.</p><p><b>Uppdatering</b> den 13 december:<br>Vi har även ställt en fråga till TV4 via presskontakten Charlie Forsberg om "julklappserbjudandet", om hur de tänker kring gensvaret från Com Hem, och varför erbjudandet endast uppges gälla till den 10 januari. Han svarar genom att hänvisa till pressmeddelandet “TV4 ger Com Hem en tidig julklapp att dela med alla sina kunder” vilket kan läsas i sin helhet <a href="https://press.tv4.se/pressweb/5c349f6124059/post/tv4-ger-com-hem-en-tidig-julklapp-att-dela-med-alla-sina-kunder">här</a>.&nbsp;<br><br></p><p><b>Noter&nbsp;</b></p><p>Den femte november 2018 blev Com Hem en del av Tele2-koncernen. Källa: Tele2 Sverige <br><br>Den andra december 2019 slutfördes Telias köp av Bonnier Broadcasting innehållande C More och TV4. Källa: Dagens industri.&nbsp;</p>'
template: articles/article
sponsored: false
artikel_typ: nyhet
views: 821
puff_font_size: 24
article_font_size: 24
topnews_font_size: 42
clicks: 0
link: '1'
categories: ovrigt
tags:
  - Telia
  - Tele2
  - 'Com Hem'
  - Di
  - TV4
  - 'Bonnier Broadcasting'
  - 'C More'
  - Toppnyhet
id: 27f96c1b-89b9-4a38-8221-dd5d3fa577a5
