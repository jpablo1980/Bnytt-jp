title: 'Var tredje svensk satsar mer på hemmet under pandemin'
ingress: |
  <p>En av tre svenskar lägger mer pengar på sina hem under pandemin än de gjorde innan och många fokuserar på vardagsrummet. Detta enligt en ny undersökning som Demoskop gjort på uppdrag av HSB.
  </p>
  
intro_image: /assets/img/hsb_fler_satsar_hemma.png
long_form:
  -
    type: text
    text: '<p>Ett fjolår där många spenderat mer tid i hemmet har lett till att fler investerar i att rusta upp sina bostäder och störst fokus läggs på vardagsrummet. Det visar resultaten från en undersökning som Demoskop gjort på uppdrag av det kooperativa bostadsföretaget HSB. <br><br>De som satsar mest är personer mellan 30 och 49 år. Vad de flesta lägger mer pengar på är vardagsrummet, följt av utemiljön och köket. Av de tillfrågade uppges 15 procent ha startat upp ett större renoverings- eller byggprojekt och en femtedel städar mer. <br><br>Samtidigt uppger en av tre svenskar som jobbar hemifrån att de behövt anpassa hemmet för att få till en fungerande arbetsplats. <br>– För många av oss är hemmet hela vår värld just nu och då vill vi ha det fint och mysigt. För de som jobbar hemifrån behöver hemmet också fungera som arbetsplats. Kraven på komfort, teknik och yta ökar och det märks inte minst på vår försäljning av nya bostäder som går över förväntan. Framför allt efterfrågas större lägenheter och där ser vi ett trendbrott. Stora lägenheter är nu mer eftertraktade än mindre lägenheter och så har det aldrig varit tidigare, säger HSB Riksförbunds vd Pernilla Bonde i pressmeddelandet.<br><br>Undersökningen ska ha genomförts under perioden andra till åttonde december 2020. Underlaget består enligt uppgift av 1 049 intervjuer.</p>'
template: articles/article
sponsored: false
hide_from_home: false
artikel_typ: nyhet
views: 157
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - HSB
  - Demoskop
id: 82ed6ce8-a5c6-4911-a51a-9cea7826d505
