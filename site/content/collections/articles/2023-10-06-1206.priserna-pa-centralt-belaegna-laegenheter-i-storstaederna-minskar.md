title: 'Priserna på centralt belägna lägenheter i storstäderna minskar'
ingress: |
  <p>I de centrala delarna av Stockholm, Göteborg och Malmö sjönk bostadsrättspriserna under september. Det visar nya siffror från Svensk Mäklarstatistik.
  </p>
  
intro_image: /assets/img/img-8046.jpg
long_form:
  -
    type: text
    text: '<p>Priserna på svenska bostadsrätter förblev oförändrade under september i år, sett till riksnivå. Detta enligt nya siffror från statistikleverantören Svensk Mäklarstatistik. På storstadsnivå var det dock endast i ett område, Storstockholm, som priserna stod stilla istället för att sjunka. I resterande delar sjönk priserna. För de centrala delarna av Stockholm, Göteborg, och även Malmö, noterades minus en procent. Likaså i Storgöteborg medan resultatet för Stormalmö landade på minus två procent. <br><br>På årsbasis ligger prisutvecklingen för bostadsrätter nu på plus en procent, om man utgår ifrån rikssnittet. Månaden innan låg den på noll procent. En bostadsrätt i landet kostar nu i snitt 43 953 kronor per kvadratmeter.<br><br>Gällande omsättningen på svensk bostadsrättsmarknad de senaste tre månaderna så uppgick antalet sålda objekt till 22 900. Det är en fem procent lägre notering än för samma period ifjol. <br><br>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Den senaste tremånadersperioden jämförs med motsvarande period innan.<br><br>Resultatet för den senaste månaden är preliminärt. Statistiken tas fram månatligen av Statistiska centralbyrån (SCB) på uppdrag av Svensk Mäklarstatistik. Prisstatistik som tas upp i artikeln avser genomsnittliga resultat och är baserad på data från försäljningar av bostäder, oavsett om de annonserats eller inte.</p>'
template: articles/article
sponsored: false
hide_from_home: false
artikel_typ: nyhet
views: 316
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
id: 47b7c3bd-4384-4536-92e6-fcfc4f0bfd4a
