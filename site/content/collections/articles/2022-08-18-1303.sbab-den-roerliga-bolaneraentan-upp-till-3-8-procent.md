title: 'SBAB: Den rörliga bolåneräntan kan nå 3,8 procent'
ingress: |
  <p>Den rörliga bolåneräntan kan höjas till 3,8 procent nästa sommar, förutspår SBAB i ett pressmeddelande. Detta på grund av kommande höjningar från Riksbanken.
  </p>
  
intro_image: /assets/img/mostphotos/56768080-newly-painted-high-rise-buildings.jpg
long_form:
  -
    type: text
    text: '<p>Den statligt ägda banken SBAB tror att Riksbanken kommer höja styrräntan i två omgångar, med 0,5 procentenheter vardera gång. Den rörliga boräntan kommer därför stiga till 3,5 procent vid årsskiftet för att nå till 3,8 procent till nästa sommar. Detta skriver SBAB i ett pressmeddelande.&nbsp;</p><p><br></p><p>Efter sommaren 2023 spår SBAB att Riksbanken kommer sänka styrräntan och därför kan bolåneräntan därefter också sänkas.&nbsp;</p><p><br></p><p>Tidigare var de bundna boräntorna lägre än de rörliga, men den trenden verkar vara över. Bolåneräntor som har en bindningstid på 3-5 år väntas komma att ligga runt 4,5 procent och bolåneräntor med bindningstid på 1-2 år beräknas hamna runt fyra procent.&nbsp;</p><p>– Perioden med lägre bundna bolåneräntor än rörliga bedömer vi nu definitivt är förbi. Såvida inte inflationen fortsätter upp kraftigt i närtid, och parkerar där en längre tid, finns ingen anledning att vänta sig att det skulle vara betydligt mer förmånligt att nu välja lite längre bunden ränta före rörlig. För bindningstider över två år förefaller det nu dyrt att gardera sig mot mer betydande höjningar av den rörliga räntan. Det fönstret ser ut att ha stängts. Det är därför inte heller förvånande att vi nu ser att en klar majoritet av de nya bolånetagarna väljer rörlig ränta igen, säger Robert Boije, bankens chefsekonom, i pressmeddelandet.</p>'
template: articles/article
sponsored: false
hide_from_home: false
artikel_typ: nyhet
views: 995
puff_font_size: 24
article_font_size: 24
topnews_font_size: 42
clicks: 0
link: '1'
categories: bolan
tags:
  - sbab
  - toppnyhet
  - räntor
  - riksbanken
id: 7e83f3eb-3838-4e6d-b2a1-6084e2f78879
