title: 'Nya bostadsministern vill fokusera på social hållbarhet'
ingress: |
  <p>I början av februari utsåg regeringen en ny bostadsminister; Märta Stenevi (MP). I Ekots lördagsintervju lyfter hon socialt hållbar bostadsförsörjning som en prioriterad fråga.
  </p>
  
intro_image: /assets/img/marta-stenevi.png
long_form:
  -
    type: text
    text: '<p>Den femte februari presenterade statsminister Stefan Löfven (S) en regeringsombildning. Per Bolund (MP) som tidigare var finansmarknads- och bostadsminister blev istället miljö- och klimatminister. Den som nu har bostadsfrågorna på sitt bord är Märta Stenevi (MP) som vid ombildningen fick titeln jämställdhets- och bostadsminister. Hon har nu bland annat ansvarar för stadsutveckling. Det framgår av ett pressmeddelande från regeringen. <br><br>Tidigare i år utsågs Märta Stenevi även till nytt språkrör för Miljöpartiet där hon tidigare var partisekreterare, vilket bland andra SVT har rapporterat om. <br><br>I Sveriges Radio Ekots lördagsintervju som sändes lördagen den 13 februari fick Märta Stenevi bland annat en fråga om vad hon ville göra för avtryck som bostadsminister. <br>– Jag är väldigt angelägen om den utredning som regeringen tillsatte som ska titta på en socialt hållbar bostadsförsörjning, därför att det är där vi har så oerhört svårt att komma åt hemlösheten, säger hon i Ekots lördagsintervju. <br><br>Syftet med utredningen, som ska redovisas i november, är att bringa större klarhet i hur fler ska kunna få en egen bostad.<br>– Det tror jag är ett enormt viktigt arbete för att vi ska få grepp om vilka mekanismer vi kan använda mest effektivt för att få bukt med den strukturella hemlösheten, och att fler ska få tillgång till en egen bostad, tillägger Märta Stenevi.&nbsp;<br><br>Av regeringens hemsida framgår att utredningen går under namnet "En socialt hållbar bostadsförsörjning" och att riksdagsledamoten Karolina Skog utsetts till särskild utredare.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 154
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - regeringen
  - 'Ekots lördagsintervju'
  - SR
  - Miljöpartiet
id: 094457e7-0841-400a-a02c-792fed1e4099
