title: 'Topp-politiker med bostadsrätt skrev sig i fritidshus – nu granskas upplägget'
ingress: |
  <p>En riksdagsledamot angav att han inte bor i sin bostadsrätt i Stockholm. Istället skrev han sig i sin mammas fritidshus utanför Nyköping, och fick därigenom ut ersättning. Nu ska upplägget granskas vid Särskilda åklagarkammaren, rapporterar Aftonbladet.
  </p>
  
intro_image: /assets/img/mostphotos/16841979-riksdagshuset-4.jpg
long_form:
  -
    type: text
    text: '<p>En av Moderaternas riksdagsledamöter uppgav sin mammas fritidshus i Nyköpingstrakten som sin permanentbostad. På så sätt kunde han få ut ersättning på drygt 158 000 kronor, en summa som skattebetalarna fick stå för. Dock har det enligt Aftonbladets rapportering framkommit tvivelaktigheter kring upplägget, till exempel uppgifter om att fritidshuset endast använts som sommarbostad. <br><br>Riksdagsledamoten har enligt Aftonbladet en bostadsrätt i södra Stockholm som han bor i större delen av tiden, men har valt att inte skriva sig där, utan anger istället att den är en övernattningslägenhet. Samtidigt är hans fru och barn folkbokförda på adressen.<br><br>Enligt riksdagens hemsida ska en riksdagsledamot som har sin privatbostad belägen fem mil ifrån Riksdagshuset, ha rätt till ersättning för en privat övernattningsbostad, eller bo i en lägenhet inom Riksdagsförvaltningens bostadsbestånd i huvudstaden. Avståndet ger också rätt till ersättning för tjänsteresor till och från permanentbostaden i hemorten, i form av traktamente.<br><br>Av Aftonbladets rapportering framgår att upplägget nu ska granskas av vice överåklagare Bengt Åsbäck vid Särskilda åklagarkammaren. I ett första steg inleds en förutredning.&nbsp;</p>'
template: articles/article
sponsored: false
artikel_typ: nyhet
views: 2876
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 36
link: '1'
categories: ovrigt
tags:
  - 'Särskilda åklagarkammaren'
  - Moderaterna
  - Aftonbladet
id: b58d12da-7e30-4049-a541-880d8fee88c7
