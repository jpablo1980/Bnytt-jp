title: 'Midroc bygger brf med treplansvillor på Lidingö'
ingress: |
  <p>I södra Brevik på Lidingö utanför Stockholm ska bostadsutvecklaren Midroc Properties uppföra sex friliggande treplansvillor i form av parhus, ett brf-projekt som nyligen säljstartade. Detta enligt ett pressmeddelande.
  </p>
  
intro_image: /assets/img/lyckoterrassen.png
long_form:
  -
    type: text
    text: '<p>Bostadsutvecklaren Midroc Properties säljstartade nyligen projektet Brf Lyckoterrassen i södra Brevik på Lidingö utanför Stockholm, en förening som kommer att bestå av sex friliggande treplansvillor i form av parhus när den är färdigställd. <br><br>Föreningens hus kommer att byggas i olika stilar med två grundtyper som utgångspunkt, inspirerade av 1920-talets nationalromantiska arkitektur.<br>– Tanken är att det ska kännas som om varje hus är byggt vid olika tillfällen och av olika byggare, precis som då det mesta i villastaden kom till. Därför skiftar fasadmaterialen, takens utformning och kulörerna i Brf Lyckoterrassen, säger Midroc Properties affärschef Jakob Ljunggren i pressmeddelandet.<br><br></p>'
  -
    type: image
    photo: /assets/img/midroc_villor-1614242814.png
    caption: 'Brf Lyckoterrassen, vy från Södra Kungsvägen. Visionsbild från Midroc Properties'
    size: Normal
  -
    type: text
    text: '<p>Exempelvis får tre av villorna träfasad och sadeltak i tegel, medan resterande tre får putsad fasad och plåttak. Totalt kommer husen rymma tolv bostadsrätter där varje bostad får en boarea på 194 kvadratmeter fördelat på sex rum, med undantag för en bostadsrätt som får en boarea på 208 kvadratmeter fördelat på sju rum. Parhusen byggs med tre våningsplan varav ett i suterräng (beläget i sluttning).<br><br>Till varje bostad kommer bland annat två parkeringsplatser med elbilsladdare, golvvärme i alla rum och möjlighet till bredband via fiber. De boende uppges även få havsutsikt. Vidare byggs husen som så kallade “smarta hem” där belysningen i de flesta utrymmen kan styras via styrsystem. Bland möjliga tillval finns sådant som braskamin och ett extra sovrum på plan tre.<br><br>Det nya brf-kvarteret kommer att omringas av Lyckostigen, Södra Kungsvägen, Drömstigen och Trädgårdsvägen. Bjurfors Nyproduktion har fått försäljningsuppdraget för bostadsrätterna och projektet säljstartade den 22 februari i år. Priset per bostadsrätt ligger på 13 400 000 - 14 300 000 kronor och månadsavgiften till föreningen uppges vara 5982 - 6423 kronor.<br><br>Preliminär inflyttning är satt till perioden mars-augusti 2022.</p>'
template: articles/article
sponsored: false
hide_from_home: false
artikel_typ: nyhet
views: 473
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Midroc Properties'
  - Bjurfors
id: 537881e6-b14a-4ac3-a7aa-80d85a82d2f8
