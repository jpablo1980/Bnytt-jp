title: 'Byggbolags tidigare vd åtalas efter lägenhetsrenovering – misstänks för mutbrott'
ingress: |
  <p>En tidigare byggbolags-vd som lät renovera sin bostadsrätt på Östermalm i Stockholm åtalas nu för grovt tagande av muta, eftersom han endast behövde stå för en bråkdel av de faktiska kostnaderna för renoveringen. Det skriver Di.
  </p>
  
intro_image: /assets/img/skarmavbild-2023-12-11-kl.-10.02.03.png
long_form:
  -
    type: text
    text: '<p>Ifjol rapporterade tidningen Dagens industri (Di) om att Ekobrottsmyndigheten fått in en anmälan gällande Gleipnergruppen AB, ett av de ledande byggbolagen i Stockholm när det kommer till omvandling av råvindar till lägenheter. <br><br>Tidningen avslöjar nu att åtal väckts mot byggbolagets före detta vd i 40-årsåldern, en person som fortfarande sitter i bolagets styrelse. Brottsmisstanken är grovt tagande av muta om nära tre miljoner kronor. Samtidigt anklagas två delägare av en&nbsp; underentreprenör till byggbolaget för grovt givande av muta och försvårande av skattekontroll. <br>– Enligt min uppfattning har de dolt mutan i bolagets bokföring så att revisorn och andra inte skulle ställa några frågor, säger åklagare Jonas Bergendahl till Di. <br><br>Brotten misstänks ha begåtts år 2020 när underentreprenören renoverade en bostadsrätt, belägen i stadsdelen Östermalm i Stockholm, som tidigare varit del av en råvind. Lägenheten hade förvärvats av byggbolagets förra vd året innan och såldes sedan vidare en tid efter att byggarbetena avslutats.&nbsp; <br>– Genom affären gjorde han en vinst på sex miljoner kronor, fortsätter Jonas Bergendahl. <br><br>Mutans värde ska dock ha begränsats till 2 963 250 kronor i åtalet och ska motsvara underentreprenörens kostnader för renoveringen. <br><br>Utöver åtalet mot ex-vd:n innehåller stämningsansökan yrkande om att företagsböter ska utfärdas för både byggbolaget och underentreprenören om sex miljoner kronor per bolag, belopp som ska ha satts med hänsyn till bolagens höga omsättning. <br><br>Alla parter som åtalas i stämningsansökan uppges neka till brott.</p>'
template: articles/article
sponsored: false
hide_from_home: false
artikel_typ: nyhet
views: 537
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Di
  - Gleipnergruppen
  - Toppnyhet
id: eca23db6-1a33-4c40-b824-c9ee6830903f
