title: 'Bostadspriserna väntas sjunka i höst'
ingress: |
  <p>Årets stora prissänkningar på bostadsrätter som spåddes av analytiker har ännu inte inträffat, men priserna förväntas sjunka i höst. Detta enligt Dagens industri.
  </p>
  
intro_image: /assets/img/mostphotos/54068731-pa-en-promenad-pa-soder-i-stockholm.jpg
long_form:
  -
    type: text
    text: '<p>Till följd av inflationen höjdes styrräntan vilket ledde till att prognosen för priserna på bostadsmarknaden förväntades sjunka med så mycket som 20 procent, men än så länge har priserna för bostadsrätter endast sjunkit med fem procent. Detta enligt tidningen Dagens industri (Di).&nbsp;</p><p><br></p><p>För Robert Boije, chefsekonom på banken SBAB, är det ringa tappet förvånande, men han tror att analyserna kommer att bli verkliga i höst till följd av Riksbankens räntehöjningar. <br>– Vi tror att bostadspriserna kommer hoppa ner lite till innan det är färdigt. Vi använder oss av en modell om hur ränteförändringarna brukar påverka bostadspriserna historiskt. Och då bör priserna komma ner lite till, säger han till Di.</p><p><br></p><p>Förklaringen till att tappet är mindre än förväntat kan vara det skrala utbudet på marknaden. I juli månad såldes 25 procent färre lägenheter i Stockholm än samma månad förra året samtidigt som bostadsannonserna ligger ute längre tid än vanligt.&nbsp;</p><p><br></p><p>Enligt Karin Grundeus, marknadskommunikatör för bostadssajten Booli, kan utgångspriserna behöva sänkas inför höstens stora visningar. <br>– Hur hösten blir är svårt att säga, men om vi får ytterligare räntehöjningar och allt fler får det tuffare ekonomiskt kommer det osäkra bostadsmarknadsläget att fortsätta, säger hon till tidningen.</p><p><br></p><p>På ett års sikt kan däremot bostadspriserna öka, enligt Américo Fernández, privatekonom på banken SEB. Efterfrågan på bostäder kommer att öka till följd av minskat bostadsbygge och bättre konjunktur. <br>– Däremot bör vi inte förvänta oss de tio–tolv procentökningarna som vi sett de senaste åren, utan en mer normal prisutveckling på runt tre–fyra procent, säger han till Di.</p>'
template: articles/article
sponsored: false
hide_from_home: false
artikel_typ: nyhet
views: 344
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - 'dagens industri'
  - prisnedgång
  - sbab
  - toppnyhet
  - booli
  - seb
id: fb620009-c66a-4d2b-b98f-e87031a56c59
