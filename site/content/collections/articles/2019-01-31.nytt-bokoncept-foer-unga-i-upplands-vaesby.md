title: 'Nytt bokoncept för unga i Upplands Väsby'
ingress: |
  <p>Det har blivit dags för inflyttning i Junior Livings bostadsrätter vid Väsby Centrum. Projektets målgrupp är unga vuxna.
  </p>
  
intro_image: /assets/img/bilder_nyheter/junior_living_vasby.jpg
long_form:
  -
    type: text
    text: '<p>I Upplands Väsby blev det nyligen dags för inflyttning i bostadsrätterna från byggbolaget Junior Living, speciellt framtagna för att passa en yngre målgrupp. Av Upplands Väsby kommuns hemsida framgår att byggnaden, som är fyrkantig och U-formad, ligger invid Väsby Centrum. Det står också att den ska innehålla 92 bostadsrätter som är 33 kvadratmeter stora, vilka utrustats med trägolv, sovalkov och egna balkonger. <br><br>Lokaltidningen Vi i Sollentuna har skrivit att den första att flytta in var en kvinna på 19 år. Hon fick betala en insats på 1,3 miljoner kronor för sin lägenhet, med 2 400 kronor i månadsavgift. <br><br>Enligt ett tidigare pressmeddelande från Junior Living startade bygget under försommaren förra året, och inflyttningsdatum sattes till slutet av 2018. Projektet går under benämningen Eda 2, och bostadsrätterna har byggts med hjälp av prefabricerade moduler som tillverkats i Sverige. Bolagets eget byggsystem i kombination med prefabricering gör att bygget går snabbare, och att kostnaderna kan hållas nere.&nbsp;</p>'
template: articles/article
sponsored: false
artikel_typ: nyhet
views: 826
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 33
link: '1'
categories: nyproduktion
tags:
  - 'Vi i Sollentuna'
  - 'Junior Living'
  - 'Upplands Väsby kommun'
id: 60fb19a9-2012-424e-b257-c7533404772c
