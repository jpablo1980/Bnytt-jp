title: 'Stockholm: Många positiva till kameraövervakning i sin brf'
ingress: |
  <p>Nära 30 procent av de med bostadsrätt i Stockholms län skulle vilja ha kameraövervakning i brf-fastigheten. Det skriver Mitt i Stockholm med hänvisning till statistik från SBC.
  </p>
  
intro_image: /assets/img/skarmavbild-2024-03-20-kl.-11.46.07.png
long_form:
  -
    type: text
    text: '<p>Många med bostadsrätt i Stockholms län skulle vilja ha kameraövervakning och väktare i sin brf-fastighet. Detta enligt en ny rapport från bostadsförvaltaren Sveriges Bostadsrättscentrum som lokaltidningen Mitt i Stockholm tagit del av. Rapporten bygger på en undersökning utförd av Ipsos, där runt 2 000 bostadsrättshavare i landet fått svara på frågor om sina bostadsrättsföreningar. <br><br>När respondenterna i Stockholms län fick frågor om trygghet uppgav 27 procent att de hade velat ha kamerabevakning i brf-fastigheten, elva procent ville ha rondering av väktare och åtta procent önskade sig portvakt i huset. <br>– De boendes trygghet och säkerhet är något som föreningarnas styrelser nu behöver lägga kraft på, säger SBC:s vd Emil Lundström till Mitt i.<br><br>I en annan del av undersökningen har styrelseledamöter tillfrågats om investeringar i föreningen. Bland annat uppgav 21 procent att de ville installera övervakningskameror som kan registrera nya besökare i fastigheten. <br><br>Bostadsrättshavarna i Stockholm fick också svara på frågor om vad som oroar dem i och omkring fastigheten. Här svarade 38 procent att de kände oro för att obehöriga ska komma in i trapphuset, och en lika stor andel oroade sig för inbrott i allmänhet, medan 25 procent oroade sig för inbrott i cykelförrådet.<br><br>Andra saker som de med bostadsrätt i huvudstadslänet kände oro inför var skjutningar, vilket 25 procent valde som alternativ. Nästan en fjärdedel av borättshavarna oroade sig för att någon olovligen skulle folkbokföra sig på deras adress, medan 22 procent svarade sprängningar och lika många valde alternativet otrevliga grannar.</p>'
template: articles/article
sponsored: false
hide_from_home: false
artikel_typ: nyhet
views: 212
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'Mitt i Stockholm'
  - SBC
  - Toppnyhet
id: 484b2695-4860-43ff-8433-7536a13867b1
