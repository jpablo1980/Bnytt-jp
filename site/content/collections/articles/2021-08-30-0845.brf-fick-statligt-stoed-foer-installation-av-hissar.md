title: 'Brf fick statligt stöd för installation av hissar'
ingress: |
  <p>En bostadsrättsförening i Mönsterås fick statligt stöd för att installera hissar i sina trapphus. Stödet går bland annat att söka för åtgärder i gemensamma utrymmen som ökar tillgängligheten för äldre. Detta enligt ett pressmeddelande från Riksbyggen som genomförde installationen åt föreningen.
  </p>
  
intro_image: /assets/img/riksbyggen-monsteras.png
long_form:
  -
    type: text
    text: '<p>Riksbyggen Brf Mönsteråshus 1 i Mönsterås, Kalmar län, har installerat hissar i alla föreningens trapphus och på så sätt ökat möjligheten för medlemmar att bo kvar i sina bostadsrätter även på äldre dagar. För installationen av hissarna, som genomfördes av bostadsbolaget Riksbyggen, fick föreningen statligt stöd “vilket kapade en väsentlig del av kostnaden”. Det framgår av ett pressmeddelande från bolaget.<br>– Besked har precis kommit att föreningen får statligt stöd för installationen av hissarna vilket är mycket glädjande. Det finns många bostadsrättsföreningar runt om i landet som inte har hissar och fler borde göra som Brf Mönsteråshus 1, det är bra både för de boende rent praktiskt men är också värdehöjande. Fler kan köpa en bostadsrätt i en förening med god tillgänglighet, säger Riksbyggens projektledare Thomas Björklund Astemo i pressmeddelandet. <br><br>Där får även föreningens ordförande Lenny Petersson uttala sig om installationen.<br>– Hissarna är lyft för hela huset och våra medlemmar är så glada. Vi har många medlemmar som kommit en bit upp i åldrarna och hissarna är en förutsättning för att fler kan bo kvar i sina lägenheter som de trivs i istället för att behöva flytta när orken inte riktigt räcker till för trapporna, säger han.<br><br>Bostadsföreningens hus från 1963 med totalt 54 lägenheter har nu fyra nya hissar, en vid varje loftgångssystem. Projektet tog ungefär ett halvår att genomföra. <br><br>Det statliga bidraget går att söka hos myndigheten Boverket via Länsstyrelsen och avser åtgärder i gemensamma utrymmen för att öka möjligheten till kvarboende för äldre. Enligt Boverkets hemsida kan det handla om sådant som ger ökad tillgänglighet, trygghet eller handikappanpassning. <br><br>Vidare finns informationen att stödet kan sökas av de som har ett hyreshus, kooperativt hyreshus eller bostadsrättshus, samt att ersättning kan sökas för en fjärdedel av anpassningskostnaden men att det maximalt går att få 200 000 kronor. Åtgärden ifråga ska vara färdigställd inom två år och stödet går inte att kombinera med andra statliga stöd, inte heller godtas ansökningar från de som är “på obestånd”.</p><p><br>Brf Mönsteråshus 1 fick hjälp av Riksbyggen med att ansöka om stödet för respektive hiss.</p>'
template: articles/article
sponsored: false
hide_from_home: false
artikel_typ: nyhet
views: 627
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - Riksbyggen
  - Boverket
  - Länsstyrelsen
  - Toppnyhet
id: 35fc3f04-c0fb-46f3-8812-00ec9b1e5cbe
