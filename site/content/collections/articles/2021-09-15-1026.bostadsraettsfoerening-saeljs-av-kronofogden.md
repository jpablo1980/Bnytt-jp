title: 'Förenings bostadsrätter säljs av kronofogden'
ingress: |
  <p>En bostadsrättsförening i Malmö kommer säljas på exekutiv auktion i slutet av september. SVT Nyheter skriver att bostadsrätterna med största sannolikhet kommer omvandlas till hyresrätter, vilket gör att de som innehar en bostadsrätt förlorar sina investerade pengar.
  </p>
  
intro_image: /assets/img/mostphotos/12013520-solnedgang-fran-rosengard-2.jpg
long_form:
  -
    type: text
    text: '<p>I Rosengård i Malmö ligger bostadsrättsföreningen Taxeringsrevisorn 2 i fastighetskomplexet Kinesiska muren. Det har tidigare framkommit att det finns mögel, fukt och ekonomiskt fusk i föreningen. Styrelseledamöter har blivit åtalade för ekobrott och flera familjer har protesterat mot husets skick genom att vägra betala sina avgifter. De har i sin tur hotats med vräkning.&nbsp;</p><p><br></p><p>SVT Nyheter skriver att medlemmarna i föreningen i slutet av augusti röstade nej till ett räddningsförslag. Detta förslag skulle ge de boende en ekonomisk kompensation, hälften av vad de betalt för sina bostadsrätter, i samband med att föreningen skulle säljas till ett nybildat företag.&nbsp;</p><p><br></p><p>Nu ser det dock ut som att de boende inte får någon ersättning alls då bostadsrättsföreningen ska säljas av kronofogden.</p><p>– Det mest sannolika är att lägenheterna omvandlas till hyresrätter i samband med försäljningen. Och eftersom det inte finns några tillgångar i föreningen så förlorar de boende sina pengar, säger Fredrik Lugnmark, sektionschef hos Kronofogden i Malmö till SVT Nyheter Skåne.</p><p><br></p><p>Om ingen annan lösning framkommer kommer bostadsrättsföreningen säljas på exekutiv auktion av kronofogden den 28 september. Marknadsvärdet uppskattas till 70 miljoner kronor men det finns en risk att det säljs till ett lägre pris.&nbsp;</p><p><br></p><p>Om bostadsrätterna skulle omvandlas till hyresrätter får de boende ändå bo kvar då den tidigare bostadsrättsinnehavaren enligt lag anses ha ett skriftligt hyresavtal med den nya ägaren.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 2608
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - 'svt nyheter'
  - rosengård
  - 'kinesiska muren'
  - kronofogden
  - toppnyhet
id: a0e999cc-dfc3-4a19-8f31-6e51e5dc4190
