title: 'Antalet brf:er hos Kronofogden ökar'
ingress: |
  <p>Antalet bostadsrättsföreningar som hamnar hos Kronofogden ökar. Just nu finns 155 föreningar listade hos myndigheten, rapporterar Dagens industri.
  </p>
  
intro_image: /assets/img/mostphotos/36797262-kronofogden-vasteras.jpg
long_form:
  -
    type: text
    text: '<p>Det är allt fler bostadsrättsföreningar som hamnar hos Kronofogden, enligt statistik från myndigheten som Dagens industri (Di) tagit del av. I dagsläget rör det sig om 155 föreningar som står listade hos fogden, vilket är 18 fler än förra året.&nbsp;</p><p><br></p><p>Det är inte bara antalet föreningar hos Kronofogden som ökar, utan även föreningarnas skulder. Belåningen per kvadratmeteryta har ökat med 13 procent mellan 2015 och 2019, enligt Allabrf som samlar information om bostadsrättsföreningar i landet. Det är främst nybyggda föreningar som står för att skulderna ökar. I nyproduktioner ligger lånen i genomsnitt på 15 000–20 000 kronor per kvadratmeter. Det är tre–fyra gånger mer än en genomsnittlig brf. Skulderna som bostadsrättsföreningarna har sträcker sig från ett par hundralappar ända upp till 25 miljoner kronor. <br>– Det är en blandad samling av skuldsatta bostadsrättsföreningar. Skuldsättningen kan i vissa fall bero på att föreningen är ekonomiskt utsatt men kan också i värsta fall bero på ekonomisk brottslighet, säger Katarina Ekström Erman, sektionschef på Kronofogden, till Di.&nbsp;</p><p><br></p><p>Det har förekommit fall där styrelsemedlemmar sysslat med brottslig verksamhet genom bostadsrättsföreningar, bland annat Brf Ida i Malmö som <a href="https://bostadsrattsnytt.se/nyheter/ovrigt/2018-08-24-att-plundra-en-bostadsrattsforening-om-nar-brf-ida-blastes-pa-en-formogenhet" target="_blank">Bostadsrättsnytt </a>tidigare skrivit om. Det är svårt för Kronofogden och andra myndigheter att kontrollera bostadsrättsföreningar, vilket gör det möjligt för kriminella personer att ta sig in i föreningar.<br>– Vi misstänker att det finns ett mörkertal av föreningar där oseriösa personer har inflytande. Om det finns skulder hos Kronofogden så är detta en viktig signal till medlemmarna att något inte står rätt till. Därför försöker föreningarna hålla sig borta från oss, säger Katarina Ekström Erman till Di.</p>'
template: articles/article
sponsored: false
hide_from_home: false
artikel_typ: nyhet
views: 2410
puff_font_size: 24
article_font_size: 24
topnews_font_size: 38
clicks: 0
link: '1'
categories: ovrigt
tags:
  - toppnyhet
  - 'dagens industri'
  - kronofogden
id: beff73ac-b360-47fb-a710-846372011346
