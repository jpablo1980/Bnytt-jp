title: 'Ytterligare försening för Karlatornet'
ingress: |
  <p>Sernekes bostadsprojekt Karlatornet i Göteborg står still och personer som betalt hundratusentals kronor för ett förhandskontrakt vill nu ha tillbaka sina pengar. Detta rapporterar Dagens Nyheter.
  </p>
  
intro_image: /assets/img/mostphotos/8e4bf04b4e81b2cb7372d15e449065e7.jpg
long_form:
  -
    type: text
    text: '<p>I Göteborg har Serneke sedan 2015 haft planer på prestigeprojektet Karlatornet, ett 245 meter högt torn innehållandes bostadsrätter. Men projektet har stött på flera problem. Först blev inte det tänkta antalet lägenheter sålda, vilket fick Serneke att leta efter en ny ägare till projektet, dock utan framgång. I mars i år stod det klart att försäljningen av bostäderna i tornet skjuts upp på grund av det oroliga ekonomiska läget som coronapandemin orsakat, något <a href="https://bostadsrattsnytt.se/nyheter/bostadsmarknad/2020-03-31-foersaeljningen-av-nordens-hoegsta-hus-skjuts-upp" target="_blank">Bostadsrättsnytt </a>tidigare skrivit om.&nbsp;</p><p><br></p><p>Nu skriver Dagens Nyheter (DN) att bygget av Karlatornet försenas ytterligare. I dagsläget är endast drygt åtta våningar färdiga och bygget står nu still. Den amerikanska köparen Oaktree Capital har dragit sig ur affären på grund av coronakrisen och utan en ny köpare kommer projektet inte kunna bli klart. Det är fortfarande Serneke som står som huvudentreprenör för Karlatornet, med avtal som är värda cirka tre miljarder kronor.&nbsp;</p><p><br></p><p>Cirka 500 privatpersoner har köpt förhandskontrakt på lägenheter i Karlatornet. Flera av dem vill nu ha sina pengar tillbaka då det inte finns någon som vet när en inflyttning kan ske. DN skriver att Serneke menar att alla kontrakt är giltiga och vill man ha pengarna tillbaka måste man gå till domstol. En person som köpt ett förhandsavtal berättar för DN att denne betalt 300 000 kronor år 2018 medan en annan person uppger att den betalt 150 000 kronor redan 2017.</p><p><br></p><p>Karlatornet och den kringliggande Karlastaden skulle bli en viktig inkomstkälla för Serneke, som i sin senaste halvårsrapport presenterade förluster på 220 miljoner kronor. Inflyttningsdatum har redan ändrats från 2021 till 2022. Serneke hoppas att bygget kan komma igång i september och berättar för DN att de ligger i förhandling med flera parter.</p>'
template: articles/article
sponsored: false
hide_from_home: false
artikel_typ: nyhet
views: 1280
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - serneke
  - karlatornet
  - dn
  - toppnyhet
id: 9d500962-ddb9-4022-bff6-20e54f32d3ad
