title: 'Danske Bank: Skjuts uppåt för bostadsrättspriser i Stockholm'
ingress: |
  <p>Bostadsrättspriserna inom Stockholms kommun steg med större kraft i december 2021 än månaden innan. Samtidigt föll omsättningen på lägenheter något. Detta enligt Danske Banks senaste boprisindikator.
  </p>
  
intro_image: /assets/img/img-4506.jpg
long_form:
  -
    type: text
    text: '<p>Priserna på bostadsrätter i Stockholms kommun fortsatte uppåt i slutet av 2021. Från att ha ökat med 0,6 procent i november steg priserna med 1,2 procent i december, båda noteringarna avser resultat efter säsongsjustering. Det visar den senaste boprisindikatorn från Danske Bank.<br><br>Samtidigt föll omsättningen på bostadsrätter tillbaka något under perioden oktober till och med december förra året, en utveckling som var gemensam för lägenheter i samtliga storleksklasser. Även året dessförinnan syntes ett liknande mönster för dessa månader, men trots det var noteringarna ändå betydligt högre än innan pandemin.&nbsp; <br><br>Enligt Danske Banks prognos för 2022 kommer bostadspriserna i allmänhet att fortsätta stiga, på årsbasis räknar banken med ett resultat på plus fyra procent jämfört med ifjol. <br><br>Motiveringen till detta ska bland annat vara att reporäntan väntas förbli oförändrad under året. Vidare tros de återinförda restriktionerna komma att bidra till en fortsatt hög prioritering av boendet. <br><br>Vad som skulle kunna påverka bopriserna negativt är elprisutvecklingen som främst spås kunna dämpa prisutvecklingen på villor.&nbsp; &nbsp;<br>– Bostadspriserna i allmänhet torde fortsätta upp i lugnare takt under 2022 eftersom vi bedömer att Riksbanken håller styrräntan oförändrad. Även om pandemin lättar så kan efterfrågan på större bostäder bestå. Det främsta hotet i närtid är antagligen de stigande elpriserna och då i synnerhet för villor som av naturliga skäl har större uppvärmningskostnader än bostadsrätter, säger Danske Bank Sveriges chefekonom Michael Grahn i ett pressmeddelande från banken.<br><br>Undersökningen Boprisindikatorn från Danske Bank baseras på statistik från bostadssajten Hemnet. Indikatorn ger även en prognos om utfallet av Valueguards Housing Index (HOX) för bostadsrätter i Stockholm.</p>'
template: articles/article
sponsored: false
hide_from_home: false
artikel_typ: nyhet
views: 256
puff_font_size: 24
article_font_size: 24
topnews_font_size: 42
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Danske Bank'
  - Valueguard
  - Toppnyhet
id: 03849415-3297-4307-a764-65c6bef0d8be
