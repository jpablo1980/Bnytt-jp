title: 'Älvsjö: Minst 7 000 nya bostäder ska byggas'
ingress: |
  <p>I Älvsjö planerar Stockholms stad att bygga över 7 000 bostäder. En stor del av dessa bostäder ska byggas där Stockholmsmässan, som ska rivas, står idag. Förhoppningen är att bygget kan börja år 2030, enligt Stockholms stads hemsida.
  </p>
  
intro_image: /assets/img/mostphotos/3244305-alvsjo-station-med-stockholmsmassan-i-bakgrunden-2.jpg
long_form:
  -
    type: text
    text: '<p>Ungefär 13 300 nya invånare och över 7 000 nya bostäder. Det räknar Stockholms stad med att stadsdelen Älvsjö ska få i och med utvecklingen av området där Stockholmsmässan idag ligger. Den ska rivas för att ge utrymme åt de nya bostäderna. Området ska gå från att vara ett splittrat trafiklandskap till en klimatsmart blandstad, skriver Dagens Nyheter (DN).&nbsp;</p><p><br></p><p>Enligt Stockholms stads hemsida ska projektet påbörjas år 2030. Det staden vill uppföra är en tät bebyggelse med höga hus i vissa delar av stadsdelen medan andra delar närmare parker och villaområden ska bli lägre. Redan 2014 började man titta på hur man kunde utveckla området Älvsjö-Örby men nu har alltså staden kommit en bit på vägen. Samråd planeras första kvartalet 2025, enligt hemsidan.&nbsp;</p><p><br></p><p>Ett problem för området är att det är mycket trafik och saknar ett sammanhängande gatunät.&nbsp;</p><p>– Vi har tankar på en annan sträckning för Huddingevägen, eller en överdäckning som vid E18 i Järva för att minska barriäreffekten, säger finansborgarrådet Karin Wanngård (S) till DN.&nbsp;</p><p><br></p><p>Redan idag är Älvsjö station en station där många resenärer byter tåg. Om tio år ska det även finnas en tunnelbanestation i stadsdelen, vilket gör Älvsjö till en mer attraktiv plats att bo.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 264
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - toppnyhet
  - älvsjö
  - 'dagens nyheter'
  - 'stockholms stad'
  - stockholmsmässan
id: 8093d57b-1c69-454d-ac09-d65317d14959
