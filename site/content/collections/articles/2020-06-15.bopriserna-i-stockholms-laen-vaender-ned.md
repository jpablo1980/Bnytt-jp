title: 'Bopriserna i Stockholms län vänder ned'
ingress: |
  <p>Enligt uppdaterade siffror från Svensk Mäklarstatistik har snittpriset för en bostadsrätt i Stockholms län sjunkit under den senaste tremånadersperioden. Förra mätningen visade på en genomsnittlig prisuppgång i länet.
  </p>
  
intro_image: /assets/img/36211176-stockholm_.jpg
long_form:
  -
    type: text
    text: '<p>Från att ha stigit under februari – april i år sjönk bostadsrättspriserna i Stockholms län under mars - maj. Den senaste tremånaderssiffran från Svensk Mäklarstatistik visar på en genomsnittlig nedgång om minus 3,4 procent. I förra mätningen blev resultatet plus 1,4 procent. Priset för en bostadsrätt i länet ligger nu på 57 750 kronor per kvadratmeter. <br><br>I 24 av länets kommuner såldes tillräckligt många bostadsrätter under de senaste månaderna, för att kunna utgöra ett tillräckligt stort underlag. Svensk Mäklarstatistiks miniminivå är 25 försäljningar per tremånadersperiod.&nbsp;&nbsp;</p><p><br>Störst prisnedgång noterades för bostadsrätter i Österåkers kommun där resultatet blev minus 10,4 procent. I Sigtuna sjönk priserna med 8,7 procent och i Norrtälje var nedgången 7,3 procent. Samtidigt steg snittpriserna i Salem med 5,4 procent. I kommunen Upplands-Bro noterades resultatet plus 2,3 procent och bostadsrättspriserna i Danderyd ökade med en procent.&nbsp; <br><br>Totalt såldes 10 564 bostadsrätter i länet under tremånadersperioden, jämfört med 11 650 under samma månader ifjol. På årsbasis ligger utvecklingen för bostadsrättspriser i Stockholms län nu på plus tre procent. <br><br>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Den senaste tremånadersperioden jämförs med motsvarande period innan. Resultatet för den senaste månaden är preliminärt.&nbsp; <br><br>Statistiken tas fram månatligen av Statistiska Centralbyrån (SCB) på uppdrag av Svensk Mäklarstatistik.&nbsp;<br></p><p><br>Prisutveckling för bostadsrätter i Stockholms län under de tre senaste månaderna:&nbsp;</p>'
  -
    type: image
    photo: /assets/img/bopriser-sthlm-1592214297.JPG
    size: Normal
  -
    type: text
    text: '<p><i>&nbsp; Källa: Uppdaterade siffror från Svensk Mäklarstatistik som offentliggjordes den nionde juni 2020&nbsp;&nbsp;</i></p>'
template: articles/article
sponsored: false
hide_from_home: false
artikel_typ: nyhet
views: 291
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
id: 45444f78-2cb0-4494-84a1-c47105b93788
