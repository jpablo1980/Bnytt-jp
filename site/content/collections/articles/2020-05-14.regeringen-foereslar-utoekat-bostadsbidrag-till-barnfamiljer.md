title: 'Regeringen föreslår utökat bostadsbidrag till barnfamiljer'
ingress: |
  <p>Av ett pressmeddelande från Finansdepartementet och Socialdepartementet, daterat den 13 maj, framgår att regeringen föreslår ett förstärkt bostadsbidrag för barnfamiljer som är tänkt att införas i juli.
  </p>
  
intro_image: /assets/img/200513-presstraff-2-(1).t5ebc1468.m1200.xjthgtqlh_edited_.jpg
long_form:
  -
    type: text
    text: '<p>Regeringen har tillsammans med Centerpartiet och Liberalerna kommit överens om att lägga fram ett förslag om förstärkt bostadsbidrag till barnfamiljer. Initiativet har tagits till följd av den ekonomiska situation som uppstått på grund av&nbsp;coronautbrottet&nbsp;i landet.&nbsp; <br><br>Det handlar om ett tillfälligt tilläggsbidrag som ska uppgå till 25 procent av storleken på det ordinarie, preliminära bostadsbidraget. I praktiken skulle det kunna innebära upp till 1 325 kronor extra i månaden för en barnfamilj.&nbsp; <br><br>Då tillägget tagits fram för familjer som beviljats bostadsbidrag ska ingen särskild ansökan krävas. I och med att bostadsbidraget är skattefritt uppges tillägget kunna “ge en reell höjning av den disponibla inkomsten för berörda barnfamiljer”.&nbsp; &nbsp;<br><br>Planen är att lagändringen ska träda i kraft den första juli i år, för att gälla till och med den sista december 2020.&nbsp; <br><br><b>Bostadsbidrag för bostadsrätt</b><br>På Försäkringskassans hemsida finns information om vad som krävs för att bli aktuell för bostadsbidrag för barnfamilj. Förutom att ha barn boende hos sig behöver den sökande vara folkbokförd på den adress som bidraget söks för. Vid vissa särskilda omständigheter kan undantag göras från folkbokföringskravet. Kostnaden för bostaden ska också överstiga 1 400 kronor i månaden.&nbsp;&nbsp;<br><br>I samband med att ansökan görs ska även ett antal dokumentkopior bifogas digitalt. För de i bostadsrätt är det bland annat den senaste avgiftsspecifikationen, och den sökandes upplåtelse- eller överlåtelseavtal som ska skickas in.&nbsp; <br><br>Om bostadsrätten är pantsatt för lån ska papper som visar det skickas in vid första tillfället som den sökande ansöker om bostadsbidrag för bostaden i fråga. Utöver det behövs den senaste låneavin där aktuell skuld och räntesats framgår.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 693
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Försäkringskassan
  - Regeringen
  - Finansdepartementet
  - Socialdepartementet
  - Centerpartiet
  - Liberalerna
  - Toppnyhet
id: c70dee94-478a-46cc-af3f-fedcf1bf82fb
