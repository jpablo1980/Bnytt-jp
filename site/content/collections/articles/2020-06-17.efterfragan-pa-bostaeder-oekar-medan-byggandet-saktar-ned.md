title: 'Efterfrågan på bostäder ökar medan byggandet saktar in'
ingress: |
  <p>I Stockholm ökar klyftan mellan de bostäder som byggs och invånarnas bostadsbehov. Det visar en rapport från Länsstyrelsen som Dagens Nyheter tagit del av.
  </p>
  
intro_image: /assets/img/mostphotos/38253934-under-construction.jpg
long_form:
  -
    type: text
    text: '<p>I Länsstyrelsens rapport ”Bostadsmarknaden i Stockholms län 2020” framkommer det att byggandet av nya bostäder i Stockholm saktar in. Det är främst produktionen av bostadsrätter och äganderätter som stannat av. Dagens Nyheter (DN) skriver att prognosen är att Stockholm kommer att få en befolkningsökning med över 400 000 personer under de kommande tio åren.&nbsp;</p><p><br></p><p>I Stockholms län är behovet 20 700 bostäder per år, mellan åren 2015–&nbsp;2030. I snitt byggdes 16 575 bostäder mellan 2015–2019. I Stockholms kommun behövs 7 500 bostäder per år medan det byggs 5 880 stycken. <br>– Även om bostadsbyggandet går ner, så kommer projekten att bli av men det blir förseningar, produktionen skjuts framåt i tiden. Bostadsproduktion har långa ledtider och pågår i många, många år. Coronakrisen har hittills inte haft någon stor inverkan på byggandet och jag tror inte att den får det under andra kvartalet heller, säger Henrik Weston, utvecklingsledare på Länsstyrelsen, till DN.</p><p><br></p><p>Av de bostäder som byggdes i Stockholms län mellan&nbsp;2015–2019 var 58 procent bostadsrätter, 31 procent hyresrätter och elva procent äganderätter. Enligt rapporten har inte alla som behöver en bostad de ekonomiska förutsättningarna för att flytta till en nybyggd lägenhet.<br>– Villkoren måste förändras. Antingen måste själva byggandet subventioneras eller också så måste hyrorna bli lägre med subventioner som kan riktas åt särskilda hushåll. Även bostadsbidragen behöver förändras och omfatta fler grupper. För det ägda beståndet krävs lättnader i kreditrestriktionerna, säger Henrik Weston.</p><p><br></p><p>Antalet påbörjade bostäder minskar i år med cirka 2 500 stycken om man jämför med i fjol. I år beräknas byggandet av 11 000 bostäder påbörjas. Bostadsbyggandet verkar ännu vara opåverkat av coronapandemin, men det är först senare i år man kan se påverkan, menar Länsstyrelsen. De senaste fyra åren har drygt 70 procent av de nyproducerade bostäderna varit äganderätter och bostadsrätter. Om pandemin påverkat samhället så färre har ett kapital att lägga på en bostad kan nyproduktionen bromsa in ytterligare.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 175
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'dagens nyheter'
  - länsstyrelsen
id: a52507f0-8973-4c9a-bb37-a57335e989c0
