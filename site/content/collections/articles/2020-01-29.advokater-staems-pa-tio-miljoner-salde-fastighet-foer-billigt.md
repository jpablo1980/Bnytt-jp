title: 'Advokater stäms på tio miljoner – sålde fastighet för billigt'
ingress: |
  <p>Ifjol fälldes två advokater, tillika styrelseledamöter i Ratzingers minnesfond, för jäv i HD efter att ha låtit anhöriga få hyreskontrakt i stiftelsens fastighet som skulle bli brf. Nu har de, enligt SvD, blivit stämda på över tio miljoner kronor för att ha sålt fastigheten för billigt, till föreningen ifråga.
  </p>
  
intro_image: /assets/img/23642720-odengatan-odenplan.jpg
long_form:
  -
    type: text
    text: '<p>I maj 2019 skrev <a href="https://bostadsrattsnytt.se/nyheter/ovrigt/2019-05-01-styrelse-gav-bostaeder-till-naerstaende-bedoems-som-jaev-av-hd">Bostadsrättsnytt</a> om en dom från Högsta domstolen (HD) där två advokater med styrelseuppdrag i Stiftelsen Ratzingers minnesfond fälldes för jäv, och därmed fick lämna styrelsen. Detta efter att de låtit närstående få hyreskontrakt i en fastighet på Västmannagatan i Stockholm, tillhörande stiftelsen, inför att lägenheterna skulle ombildas till bostadsrätter. De närstående blev sedan erbjudna att köpa bostadsrätterna till ett förmånligt pris.&nbsp; <br><br>Det var tillsynsmyndigheten Länsstyrelsen Stockholm som från början väckte frågan om jäv i detta fall. Efter misstankar om att allt inte stod rätt till i bostadsrättsföreningen ifråga, ansökte de vid tingsrätten om att de två styrelseledamöterna skulle entledigas.<br><br>Nu har ytterligare en ansökan kommit in mot advokaterna, denna gång en stämningsansökan till Stockholms tingsrätt från stiftelsen via den nya styrelsen. Det står att läsa i tidningen Svenska Dagbladet (SvD). Bakgrunden ska bland annat vara att den tidigare styrelsen, som utgjordes av de två advokaterna, sålt stiftelsens fastighet till underpris.&nbsp; <br><br>Enligt stiftelsen skulle fastighetens värde ha varit 80 miljoner kronor vid tidpunkten för försäljningen, men advokaterna sålde den för 69,6 miljoner kronor. Nu vill stiftelsen ha ett skadestånd som uppgår till mellanskillnaden, drygt tio miljoner kronor, och ränta på beloppet. <br><br>Av SvD:s rapportering framgår också att den nya styrelsen, som satts in av länsstyrelsen, nu mera tvångsförvaltar stiftelsen. Utöver det har en av advokaterna blivit utesluten ur Advokatsamfundet. I skrivande stund stod även att läsa att SvD sökt advokaterna men utan resultat.&nbsp; &nbsp; <br><br>I våran <a href="https://bostadsrattsnytt.se/nyheter/ovrigt/2019-05-01-styrelse-gav-bostaeder-till-naerstaende-bedoems-som-jaev-av-hd">tidigare artikel</a> beskrivs hur advokaterna under 2015 lyckades stycka av fastighetens bostadsdel, för att sedan sälja den vidare till en nybildad brf där de själva satt i styrelsen.&nbsp; &nbsp;<br><br>Stiftelsen Ratzingers minnesfond bildades efter Hans Ratzingers död, med advokaterna som styrelseledamöter i enlighet med hans testamente. I och med arvskiftet 2005 tilldelades stiftelsen fastigheten på Västmannagatan. Stiftelsens ändamål är bland annat att främja vissa välgörande ändamål.&nbsp;&nbsp;</p>'
template: articles/article
sponsored: false
artikel_typ: nyhet
views: 1659
puff_font_size: 24
article_font_size: 24
topnews_font_size: 44
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - SvD
  - länsstyrelsen
  - HD
  - 'Länsstyrelsen Stockholm'
  - 'Stiftelsen Ratzingers minnesfond'
  - Advokatsamfundet
  - Toppnyhet
id: 59023813-dcf6-4e08-8d8e-d4b02091ff68
