title: 'Grönt ljus för för 1 000 nya bostäder i Kista'
ingress: |
  <p>Detaljplanen för Kista Square Garden från ALM Småa Bostad har fått grönt ljus, vilket innebär att bolaget är ett steg närmare byggstart av 1 000 bostäder i Kista. Detta enligt ett pressmeddelande.
  </p>
  
intro_image: /assets/img/82e2371ddc44de5a_800x800ar.jpg
long_form:
  -
    type: text
    text: '<p>Nu har detaljplanen för Kista Square Garden, ett stadsutvecklingsprojektet från ALM Småa Bostad, vunnit laga kraft. Det skriver bolaget i ett pressmeddelande. Bland annat ingår 1 000 nya bostadslägenheter i planen. Idag uppges fastigheten bestå av kontor och handel. Efter omvandlingen kommer den bestå av bostäder, ytor för handel, kontor och gym. Under byggnaden ska det finnas ett garage som är sammanlänkat med garagen tillhörande Kista Galleria. Bruttoarean för projektet uppgår till 70 000 kvadratmeter.&nbsp;</p><p>– Vi ser fram emot att bidra i utvecklingen av Kista till en levande stadsdel med nya bostäder och moderna kontors- och handelsytor. Kista Square Garden bidrar med ett tillskott av nyproducerade, kvadratsmarta och kommunikationsnära bostäder i Stockholm. Med Kistas utbud av arbetsplatser och handel så kommer detta bli en oerhört attraktiv boendemiljö. Att vi kan bevara och återbruka en tidigare kontorsbyggnad och anpassa den till framtida ändamål istället för att riva och bygga nytt minimerar klimatavtrycket, säger Louise Eklund, Affärsområdeschef på ALM Småa Bostad, i pressmeddelandet.<br><br>ALM Equity, där ALM Småa Bostad ingår som dotterbolag, tecknade ifjol avtal med fastighetsbolaget Klövern om att gemensamt utveckla fastigheten i fråga. Det framgår av ett pressmeddelande från Klövern, daterat den fjärde december 2019. Där finns också information om vilka upplåtelseformer som kan bli aktuella för bostäderna:</p><p>“Intentionen är att skapa ägarlägenheter för gemensam förvaltning, men det kan också bli fråga om bostadsrätter och/eller hyresrätter. Detaljplanen tillåter även att lägenheterna används som företagsbostäder och att delar av byggnaden konverteras till hotell.”<br><br>Hur ser planen då ut i dagsläget när det kommer till upplåtelseformer för de 1 000 bostäderna? Enligt ALM Equitys CFO (finansansvarig) John Sjölund kommer fokus för den första etappen att ligga på förvaltning. För Bostadsrättsnytt berättar han att bostadsrätter skulle kunna bli aktuellt i de sista etapperna. Dock är det inget som bolaget kommer att fatta beslut om i nuläget. <br><br>Byggstarten för projektets första etapp är beräknad till första halvåret 2021.<br><br>Kista Square Garden ligger vid Jan Stenbecks Torg i centrala Kista, med direkt anslutning till både tunnelbana och anslutningsbussar. Intill området ska det också byggas en station för tvärbanans nya Kistagren.&nbsp;</p><p><br></p>'
template: articles/article
sponsored: false
hide_from_home: false
artikel_typ: nyhet
views: 712
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Kista Square Garden'
  - 'ALM Equity'
  - Klövern
  - 'ALM Småa Bostad'
  - Toppnyhet
id: 439fb2b6-83c3-41f7-9726-f95f1010d5bc
