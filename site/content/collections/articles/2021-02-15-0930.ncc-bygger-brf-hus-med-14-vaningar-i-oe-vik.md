title: 'NCC bygger brf-hus med 14 våningar i Ö-vik'
ingress: |
  <p>På Framnäsudden i Örnsköldsvik är det snart dags för byggstart av fastighetsbolaget Induloggs planerade 14-våningshus med bostadsrätter. Av ett nytt pressmeddelande framgår att NCC fått i uppdrag att uppföra flerbostadshuset.
  </p>
  
intro_image: /assets/img/o-vik.png
long_form:
  -
    type: text
    text: '<p>På uppdrag av fastighetsbolaget Indulogg AB har byggföretaget NCC fått i uppdrag att uppföra ett bostadshus med 51 bostadsrättslägenheter fördelat på 14 våningsplan, ett projekt som <a href="https://bostadsrattsnytt.se/nyheter/nyproduktion/2020-10-30-stort-intresse-foer-bostaeder-pa-framnaesudden">Bostadsrättsnytt</a> skrivit om tidigare. Storlekarna på de planerade lägenheterna uppges variera från två till fyra rum och kök. Varje bostad får en yta om mellan 50-100 kvadratmeter och inglasad balkong.&nbsp; &nbsp;<br>– NCC är glada för förtroendet att redan i tidigt skede få möjlighet att utveckla framtidens boende i Örnsköldsvik tillsammans med Indulogg AB och TM Konsult. Projektet är ett bra exempel på ett gott samspel och ett kunskapsutbyte där nya idéer växt fram med nytänkande i fokus. Nu inleds projektering och markförberedande arbeten på platsen, säger NCC Building Swedens affärschef Andreas Wikman i pressmeddelandet.<br><br></p>'
  -
    type: image
    photo: /assets/img/o-vik2.png
    caption: 'Visionsbild av de totalt tre fastigheterna som Indulogg planerar för på Framnäsudden. Illustration: TM Konsult'
    size: Normal
  -
    type: text
    text: '<p>Husets fasad blir ljussatt och underhållsfri, med färgsättning i svartvitt. På tak och runt huset kommer det finnas ytor för grönska och solceller. Projektet byggs som första etappen av tre nya fastigheter i området.<br>– Vårt mål är att området på sikt utvecklas till en stadsnära miljö vid havet, med plats för både restaurang och butiker, säger Stefan Sjöberg på Indulogg AB i pressmeddelandet.<br><br>Byggstarten för projektet är planerad till maj 2021 och bostadshuset beräknas stå klart i slutet av nästa år.</p>'
template: articles/article
sponsored: false
hide_from_home: false
artikel_typ: nyhet
views: 227
puff_font_size: 24
article_font_size: 24
topnews_font_size: 48
region:
  - 004eb45e-a37c-402e-9ed4-59b5d3deafd6
clicks: 0
link: '1'
categories: nyproduktion
tags:
  - NCC
  - 'Indulogg AB'
  - 'TM Konsult'
id: 4b56e2c9-0bd4-4bd0-8910-cdd1b3819e52
