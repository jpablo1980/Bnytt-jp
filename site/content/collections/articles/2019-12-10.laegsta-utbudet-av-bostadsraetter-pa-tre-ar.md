title: 'Lägsta utbudet av bostadsrätter på tre år'
ingress: |
  <p>I november var utbudet av bostadsrätter på bostadssajten Hemnet det lägsta som uppmätts sedan 2016. Det skriver Dagens industri.
  </p>
  
intro_image: /assets/img/mostphotos/34784212-kungsholmen.jpg
long_form:
  -
    type: text
    text: '<p>Antalet bostadsrätter som ligger ute till salu på Hemnet har minskat under en längre tid och ligger nu på den lägsta nivån för en novembermånad sedan år 2016. Utbudet var i november sex procent lägre än samma månad förra året. <br>–&nbsp;För andra månaden&nbsp;i rad minskar utbudet i årstakt. Intressant är att också tvåårstakten sjunker, när man jämför med den stökiga perioden 2017. Särskilt i Stockholm är det en väldigt kraftig nedgång i utbudet jämfört med november 2017, nästan 20 procent i kommunen och 30 procent innanför tullarna, säger Hemnets talesperson Staffan Tell till Nyhetsbyrån Direkt.&nbsp;&nbsp;</p><p><br></p><p>Dagens industri skriver att utbudet av bostadsrätter har minskat med tio procent i Stockholms län sedan november i fjol. Samtidigt är det en högre aktivitet på bostadsmarknaden just nu. Det kan påverka utbudet då det som läggs ut snabbare säljs. <br>– En möjlig tolkning är att säljarna inte är lika angelägna om att hålla ut med försäljningen in i det sista som de kan ha varit i en svagare marknad. Vi hör också anekdotiskt om allt fler budgivningar som drar iväg, säger Staffan Tell.</p><p><br></p><p>På grund av att utbudet av bostäder som ligger ute för försäljning varierar kraftigt beroende på säsong är det mest rättvisande att jämföra samma period under olika år.</p>'
template: articles/article
sponsored: false
artikel_typ: nyhet
views: 1009
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - hemnet
  - 'dagens industri'
  - toppnyhet
id: ff2a9688-5b58-4572-ad64-6cd3f88712e3
