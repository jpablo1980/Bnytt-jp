title: 'Regler hindrar omvandling av kontor till bostäder'
ingress: |
  <p>Många kontor står tomma under pandemin och flera branscher öppnar upp för att fortsätta med distansarbete även när smittan mattats av. Men att omvandla kontoren till bostäder är inte så lätt då bygg- och skatteregler sätter käppar i hjulen. Detta enligt Dagens Nyheter.
  </p>
  
intro_image: /assets/img/mostphotos/22108113-modernt-kontor.jpg
long_form:
  -
    type: text
    text: '<p>Regeringen har gett Boverket i uppdrag att utreda vad som hindrar kontor att göras om till bostäder. Detta på grund av att flera företag överväger att fortsätta med arbete på distans även när pandemin är över.</p><p><br></p><p>Tor Borg, nationalekonom på Boverket, berättar för Dagens Nyheter (DN) att det främst är skatteregler och byggregler som hindrar omvandlingarna. Det ställs också högre krav på bostäder än på kontor och lokaler. Exempelvis måste bostäderna ha mer insläpp av dagsljus än kontor och kraven på bullernivåer ser inte likadana ut.&nbsp;</p><p>– Hur svårt eller krångligt det är att bygga om beror på vad det är för fastighet från början. Vissa fastigheter är nästan omöjliga att omvandla, till exempel stora köpcentrum, där det är väldigt mycket som måste göras om, säger Tor Borg till DN.</p><p><br></p><p>Kommunerna kan lämna undantag för vissa regler så att det blir enklare att göra om kontoren. Samtidigt krävs stora avvägningar innan regler tas bort eller ändras, menar Tor Borg.</p><p>– Vill vi ta fram bostäder till vilken kostnad som helst eller på bekostnad av att det inte är bra bostäder?&nbsp;</p><p><br></p><p>Ett exempel på en skatteregel som ställer till det för omvandlingar är att de som hyrt ut en lokal och gjort avdrag för moms och sedan vill omvandla till bostad kan tvingas betala tillbaka momsen. Dessutom finns det flera regler för avdrag och avskrivningar som kan hindra omvandlingen.&nbsp;</p><p><br></p><p>Ett kontor i ett hus på Östermalm i Stockholm kostar mellan 6 000 – 8 000 kronor per kvadratmeter och år, enligt uppgifter från fastighetsmäklaren Novi real estate. Jämför man det med en genomsnittlig hyresrätt i samma område ligger avgiften på 1 639 kronor per kvadratmeter, enligt statistik från SCB. Detta visar på hur mycket mer man kan ta i hyra för ett kontor jämfört med en bostad. Därför är det också färre fastighetsägare som är intresserade av att omvandla sina kontor till bostäder.&nbsp;</p><p>– Då ska hyrorna på kontor ner otroligt mycket. Där det möjligtvis skulle kunna bli aktuellt är i ytterområdena där man har en lägre nivå på kontorshyrorna och där det är en mer jämn nivå mellan kontors- och bostadshyror, säger Stefan Dahlbo, vd för fastighetsbolaget Fabege, till DN.</p><p><br></p><p>Boverkets utredning ska vara klar 26 februari.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 848
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - dn
  - boverket
  - byggregler
  - toppnyhet
id: 20dea8a0-240b-4670-ab26-d6077d35c15f
