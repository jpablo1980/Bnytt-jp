title: 'Kommunägt bostadsbolag såldes vidare fem gånger'
ingress: |
  <p>Efter att Vaxholms stad sålde Vaxholmsbostäder i slutet på 90-talet har bostadsbolaget haft fem olika ägare och majoriteten av dess hyreslägenheter har blivit bostadsrätter. Det rapporterar Hem & Hyra.
  </p>
  
intro_image: /assets/img/33176878-vaxholms-kommuns-flagga.jpg
long_form:
  -
    type: text
    text: '<p>År 1999 valde Vaxholms kommun att sälja bolaget Vaxholmsbostäder med 1 200 hyresrätter och fram till idag har en stor majoritet av lägenheterna ombildats till bostadsrätter, enligt&nbsp; tidningen <a href="https://www.hemhyra.se/nyheter/sex-agarbyten-och-ombildningar-till-bostadsratter-uppenbar-risk-for-spekulationer/">Hem &amp; Hyras</a> rapportering. Det borgerliga styret i kommunen röstade igenom försäljningen en vecka innan den så kallade stopplagen infördes i syfte att hindra försäljningar av kommunägda bostadsbolag. Innan dess hade kommuner som Danderyd och Nacka valt att sälja sina bostadsbolag.<br><br>Vaxholms stad fick 55 miljoner kronor för bolaget. I och med försäljningen slapp kommunen också ett stort borgensåtagande som Vaxholmsbostäder hade.&nbsp; <br>– Det är klart att det hade varit bra att behålla bolaget. Det vore dumt att säga något annat idag. Men då fanns inget alternativ. Man måste förstå situationen när beslutet togs med de höga räntor som var då. Det upplevdes som en stor risk att behålla bolaget. Klart det är lätt att ta beslut när man har facit, säger Lars Wessberg, dåvarande vd för Vaxholmsbostäder och idag moderat fritidspolitiker i kommunen, till Hem &amp; Hyra. <br><br>Den första köparen av Vaxholmsbostäders fastigheter var privatägda bostadsbolaget Tornet. Fastigheterna ska senare ha sålts vidare till byggbolaget JM, som betalade 790 miljoner kronor för fastigheterna och erbjöd hyresgästerna att köpa sina lägenheter. JM sålde sedan vidare de hyresrätter som fanns kvar, drygt en fjärdedel, till Stena fastigheter. Det bolaget sålde i sin tur vidare till Heimstaden, som sålde till Akelius. <br><br>Av Hem &amp; Hyras artikel framgår också att när kommuner säljer allmännyttiga bostadsbolag med hyresfastigheter, kan lägenheterna i dessa ombildas till bostadsrätter och säljas vidare hur många gånger som helst.&nbsp; <br><br>Vaxholms stad har på senare år behövt ordna med boende åt nyanlända, något som uppges ha blivit kostsamt för kommunen. Nu ser man över möjligheterna att samla sitt bestånd av hyreslägenheter i ett bolag. <br>– Vi håller på att utreda det nu. Om vi ska slå ihop det vi äger i ett bolag eller hur vi ska lösa det, säger kommunstyrelsens ordförande Malin Forsbrand (C) till Hem &amp; Hyra.<br><br>Hyresgästföreningens förbundsordförande Marie Linder får också komma till tals i artikeln. Hon lyfter bland annat en del potentiella problem med att låta allmännyttiga lägenheter förvärvas av privata aktörer.<br>– De som bor där just då tjänar pengar. Men sedan då? Risken är uppenbar att det blir en spekulation med vårt gemensamma när det sedan säljs vidare i flera led. Andelen hyresrätter blir allt färre. De stora förlorarna på det här är våra barn och framtidens medborgare.</p>'
template: articles/article
sponsored: false
hide_from_home: false
artikel_typ: nyhet
views: 261
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Hem & Hyra'
  - 'Vaxholms stad'
  - Vaxholmsbostäder
  - Toppnyhet
id: 8076b8af-3847-436b-8eca-f2c8e59da2fb
