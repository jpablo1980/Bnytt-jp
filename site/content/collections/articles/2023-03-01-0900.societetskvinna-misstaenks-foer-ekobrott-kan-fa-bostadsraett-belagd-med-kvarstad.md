title: 'Societetskvinna misstänkt för ekobrott – kan få bostadsrätt belagd med kvarstad'
ingress: |
  <p>En kvinna, välkänd inom Östermalms societet, misstänks för att ha tagit miljonbelopp från en välgörenhetsorganisation hon arbetat vid. Brottet rubriceras som trolöshet mot huvudman och hennes bostadsrätt i Stockholmsstadsdelen kan komma att tas som säkerhet genom kvarstad i väntan på dom, rapporterar Aftonbladet.
  </p>
  
intro_image: /assets/img/37017198-bostader-husfasader-bostadshus.jpg
long_form:
  -
    type: text
    text: '<p>Miljonbelopp ska ha försvunnit från konton tillhörande en välgörenhetsorganisation i Stockholm med fokus på att hjälpa hemlösa personer. Nu misstänks organisationens tidigare ordförande, tillika en societetskvinna från Östermalm med “goda kontakter i den kungliga sfären”, för att ha tagit pengarna. Det framgår av tidningen Aftonbladets rapportering.<br><br>Kvinnan, som uppges ha närvarat regelbundet vid olika kändisevenemang, ska ha börjat jobba för välgörenhetsorganisationen i slutet av 2019 och blev därefter både ordförande och verksamhetschef för den. Hon är nu skäligen misstänkt för att ha fört över miljonbelopp från organisationens konton till sitt eget, ett brott rubricerat som trolöshet mot huvudman. Expressen ska ha varit första tidningen att rapportera om detta.<br><br>I samband med att det hela uppdagades blev hon av med uppdragen och anmäld till Ekobrottsmyndigheten, där kammaråklagare Olof Vrethammar nu begärt att få 1,7 miljoner kronor av hennes tillgångar säkrade genom <a href="https://bostadsrattsnytt.se/nyheter/bostadsmarknad/2020-04-10-hd-har-proevat-mal-om-kvarstad-pa-bostadsraett">kvarstad</a>. Det innebär att egendom kan tas som säkerhet för en eventuell skuld i väntan på dom. I framställan om detta nämns en bostadsrätt som kvinnan äger på Östermalm, värderad till 15 miljoner kronor och belånad med 3,7 miljoner kronor.<br><br>En källa som ska ha god insyn i organisationens verksamhet har uppgivit följande för Aftonbladet.<br>– Kvinnan har under hela sin tid som ordförande och verksamhetschef överfört stora belopp från föreningens olika konton till sitt eget privata konto. Det här har pågått från att hon klev in genom dörren och det höll på ända tills hon tvingades bort från föreningen. Under hela sin tid i organisation har hon alltså vid upprepade tillfällen gjort systematiska överföringar som hon inte har kunnat verifiera. Hon har missbrukat sin ställning å det grövsta.<br><br>Vidare framgår att kvinnan, till skillnad från andra i välgörenhetsorganisationen, inte arbetat där ideellt. För sin insats ska hon ha fakturerat 30 000 kronor i månaden exklusive moms.<br><br>Enligt en annan källa som Aftonbladet talat med kan kvinnan bli skyldig organisationen uppemot tre miljoner kronor.<br>– Med räntor är beloppet snarare runt två miljoner kronor och när det här är klart kanske det till och med har gått upp till tre miljoner.<br><br>Via sin advokat har kvinnan meddelat att hon förnekar brott.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1232
puff_font_size: 24
article_font_size: 24
topnews_font_size: 40
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - Aftonbladet
  - Ekobrottsmyndigheten
  - Toppnyhet
id: a3b46f2d-ea2c-4b62-a8e2-bcdb7f77dddb
