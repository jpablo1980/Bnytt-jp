title: 'E.ON:s tidigare vd kritiserar svensk elprissättning'
ingress: |
  <p>Norska Statkrafts styrelseledamot Bengt Ekenstierna, tidigare vd för E.ON, riktar nu kritik mot Sveriges modell för prissättning på el och beskriver den som orimlig. Det rapporterar SR Ekot.
  </p>
  
intro_image: /assets/img/55891394-insulator-and-power-line-from-a-nuclear-power-plant.jpg
long_form:
  -
    type: text
    text: '<p>Bengt Ekenstierna, tidigare vd för E.ON Energisystem och numera styrelseledamot i norska statens elbolag Statkraft, riktar kritik mot den svenska modellen för prissättning av el. Det framgår av ett inslag i Sveriges Radios (SR) nyhetsprogram Ekot, där han beskriver det som orimligt att elkonsumenter i Sverige måste betala ett högre pris för el på grund av en större efterfrågan i Europa. <br>– Svenska elkunder skall betala det elpriset som uppstår för dom volymer av el som används i Sverige, medan den elen som exporteras, den ska prissättas för den merproduktionskostnaden som uppstår. <br><br>Enligt bestämmelser på EU-nivå måste Sverige exportera el till andra länder som ingår i unionen. Och på grund av rådande energibrist i Europa behöver Sverige producera extra mycket el, vilken kostar mer att få fram och därmed gör elen dyrare. Med dagens modell prissätts all el som tillverkas utifrån det högsta priset på marknaden. <br>– Man kallar det för priskrysset där efterfrågan och tillgång möts och det priset sätts för hela volymen. Och då säger jag att sätt det priskrysset för det som ska levereras och så sätt ett priskryss för det som sḱa levereras på export, förklarar Bengt Ekenstierna för Ekots reporter. <br><br>I korta drag handlar förslaget om att gå över till olika pris för svenskproducerad el; ett pris när den används i Sverige och ett annat för el som går på export. En förändring av den nuvarande prissättningsmodellen skulle ge södra Sverige liknande elpriser som ifjol vid samma tid, innan efterfrågan i övriga Europa gick upp.&nbsp; <br>– Dom tyska elkunderna kommer varken se nån skillnad i levererade volymer från Sverige eller i pris. Utan det är bara att dom som kapitaliserar på den här elprismodellen, alltså Svenska Kraftnät, elproducenterna, och Finansdepartementet som får 25 procents moms för de högre priserna, det är ju dom som idag är vinnarna på de högre elpriserna, fortsätter Bengt Ekenstierna.</p>'
template: articles/article
sponsored: false
hide_from_home: false
artikel_typ: nyhet
views: 773
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - SR
  - E.ON
  - Statkraft
  - 'Svenska Kraftnät'
id: e8ecd4fb-ff47-4b7c-be1f-b10691f71d72
