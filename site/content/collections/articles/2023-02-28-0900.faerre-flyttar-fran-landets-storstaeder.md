title: 'Färre flyttar från landets storstäder'
ingress: |
  <p>Under 2022 valde färre personer att flytta från Stockholm, Göteborg och Malmö jämfört med föregående år. I en av städerna var det fler som flyttade in än ut. Detta visar en ny kartläggning från Svensk Fastighetsförmedling.
  </p>
  
intro_image: /assets/img/skarmavbild-2023-02-27-kl.-16.34.37.png
long_form:
  -
    type: text
    text: '<p>Med hjälp av uppgifter från myndigheten Statistiska centralbyrån (SCB) har Svensk Fastighetsförmedling kartlagt invånares flyttmönster i Sverige under förra året och jämfört resultatet med hur det såg ut 2021. <br><br>På det stora hela minskade utflyttningen från storstäderna ifjol. I en storstad var det dessutom fler som flyttade in än som flyttade ut: Malmö. Där uppgick antalet utflyttningar under 2022 till 16 710 samtidigt som 17 383 flyttade till staden. <br><br>Ifjol minskade antalet utflyttningar från Stockholm med åtta procent, jämfört med föregående år, och antalet som flyttade till huvudstaden minskade med tre procent. För Göteborg noterades 8,7 procent färre utflyttade medan antalet inflyttade ökade med en procent. I Malmö var det 10,2 procent färre som flyttade från staden jämfört med under 2021, samtidigt som antalet inflyttade minskade med 0,3 procent.&nbsp;</p><p>– När pandemin kom sköt intresset för att flytta från storstäder i höjden, under 2022 tycks kurvan ha vänt nedåt. Vart utvecklingen tar vägen 2023 beror på många saker, men något som kommer ha stor påverkan är hur arbetsgivares syn på hemarbete förändras, säger Svensk Fastighetsförmedlings vice vd Erik Wikander i ett pressmeddelande från mäklarkedjan.<br><br>Även Rysslands invasion av Ukraina kan ha påverkat hushållens benägenhet att flytta.<br>– Krigets påverkan på såväl prisutvecklingen som vårt emotionella mående har också gjort att folk är mer benägna att hålla sig till det man känner sig trygg med snarare än byta till något nytt. Under pandemin var läget tvärtom. Då kände sig många instängda och begränsade och ville bryta sig loss, tillägger Erik Wikander.</p>'
template: articles/article
sponsored: false
hide_from_home: false
artikel_typ: nyhet
views: 343
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: bostadsmarknad
tags:
  - 'Svensk Fastighetsförmedling'
  - SCB
  - Toppnyhet
id: 0178f553-0fd9-49c5-ab8b-830ab9a7e766
