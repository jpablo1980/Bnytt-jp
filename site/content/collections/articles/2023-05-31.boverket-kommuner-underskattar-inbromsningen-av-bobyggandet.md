title: 'Boverket: Kommuner underskattar inbromsningen av bobyggandet'
ingress: |
  <p>I stort förväntar sig landets kommuner en återhämtning för bygget av nya bostäder under nästa år, enligt den senaste bostadsmarknadsenkäten från Boverket. Dock bedömer myndigheten att många kommuner underskattat nedgången i bobyggandet.
  </p>
  
intro_image: /assets/img/23886457-byggarbete-1685526043.jpg
long_form:
  -
    type: text
    text: '<p>Landets kommuner tror på en rejäl nedgång i antal påbörjade bostäder under 2023, följt av en återhämtning redan nästa år. Det framgår av Boverkets senaste bostadsmarknadsenkät. Men myndigheten gör bedömningen att många kommuner har underskattat nedgången i bostadsbyggandet framöver. Det konstateras att mycket tvärtom tyder på att inbromsningen under innevarande år blir större än i tidigare prognos, och att ingen “tydlig återhämtning” är i sikte 2024. <br><br>Samtidigt som många kommuner uppgivit att de haft svårt att värdera läget på marknaden verkar kommunernas förväntningar i allmänhet vara “betydligt mer positiva än vad marknadsanalyser visar”, även om det kan variera mellan olika kommungrupper. <br><br>Myndigheten drar också slutsatsen att många kommuner har en avsevärt lägre byggtakt att vänta än vad de angivit i enkäten. När det kommer till förväntningar kring påbörjade bostäder per upplåtelseform bland kommuner utanför storstadsregionerna, spås ett betydligt större tapp i år för bostadsrätter än för hyresrätter. Men i Storgöteborg och Stormalmö spås en lika stor nedgång för båda upplåtelseformerna, medan man i Storstockholm tror på en betydligt svagare utveckling för bostadsrätter än för hyresrätter.&nbsp; <br><br>När det kommer till hinder för bostadsbyggande var det betydligt fler kommuner som uppgav ekonimiskt relaterade hinder än i fjol; 80 procent i år jämfört med 48 procent förra året. <br><br><b>Kort om bostadsmarknadsenkäten</b><br>Underlag till årets undersökning ska ha inhämtats från nästan alla av landets 290 kommuner, vilka besvarade enkäten under slutet av 2022 och början av 2023.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 91
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - Boverket
id: d0c47a0d-a0bc-42bf-b0b7-fd1eb86a160f
