title: 'Genomsnittsräntan för bolån nu rekordlåg'
ingress: |
  <p>Den senaste genomsnittsräntan för bolån är den lägsta som noterats sedan bankerna började redovisa räntestatistik. Orsaker bakom ska bland annat vara hård konkurrens och låga upplåningskostnader. Det rapporterar SvD Näringsliv.
  </p>
  
intro_image: /assets/img/img_e3962.JPG
long_form:
  -
    type: text
    text: '<p>Under våren gick flera storbanker ut med att de ville ta större andelar på bolånemarknaden. Och enligt tidningen Svenska Dagbladet (SvD) Näringsliv börjar det synas nu, i form av att konkurrensen hårdnat och att kunderna erbjuds lägre bolåneräntor. <br><br>Det har dessutom blivit billigare för bankerna att finansiera sin utlåning i och med att marknadsräntorna blivit lägre. En följd av det är SBAB:s boränta på 0,84 procent för ett grönt bolån med två års bindningstid som <a href="https://bostadsrattsnytt.se/nyheter/rantor/2021-08-06-nu-saenker-sbab-raentorna-foer-alla-bolan">Bostadsrättsnytt</a> skrivit om tidigare. <br><br>Enligt uppgift till SvD ska räntan för bankernas kortfristiga upplåning i dagsläget vara “mer eller mindre noll”.<br><br>I juli lyckades en genomsnittlig bolånekund förhandla till sig en rörlig bolåneränta om 1,37 procent. Det visar bankernas räntestatistik för bolån som redovisas månatligen, även kallad genomsnittsräntan, som SvD tagit del av via jämförelsesajten Compricer. Det ska vara den lägsta genomsnittsränta som noterats sedan bankerna började redovisa sådan statistik för sex år sedan. Ett år tillbaka var noteringen 1,53 procent.<br><br>Statistiken för genomsnittsräntan omfattar nya bolånekunder och även befintliga som valt att lägga om sina lån.</p>'
template: articles/article
sponsored: false
hide_from_home: false
artikel_typ: nyhet
views: 343
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - SvD
  - Compricer
id: a40a133e-0115-40bd-a9ea-40caa261b7bd
