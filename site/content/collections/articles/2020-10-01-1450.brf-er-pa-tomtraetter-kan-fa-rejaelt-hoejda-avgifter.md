title: 'Brf:er på tomträtter kan få rejält höjda avgifter'
ingress: |
  <p>Bostadsrättsföreningar som är byggda på tomträtter kan komma att behöva höja sina avgifter avsevärt. En av brf:erna som riskerar detta är Brf Masthugget i Göteborg, rapporterar Dagens Nyheter.
  </p>
  
intro_image: /assets/img/mostphotos/42236051-gothenburg-sweden-april-10-2011-masthugget-and.jpg
long_form:
  -
    type: text
    text: '<p>I Sveriges storstäder är det många flerbostadshus som är byggda på så kallade tomträtter. I Stockholm uppgår antalet till nära 2 000 stycken och 765 i Göteborg. Tomträtten infördes i svensk lagstiftning år 1907 för att fler hus skulle kunna byggas. Istället för att köpa loss kommunal mark fick man hyra den.</p><p><br></p><p>En förening som har bostäder byggda på en tomträtt är Brf Masthugget i Göteborg. De hyr marken av Göteborgs stad och betalar en så kallad tomträttsavgäld till dem. Dagens Nyheter (DN) skriver att staden utgår från marktaxeringsvärdet för att avgöra hur mycket föreningen ska betala i hyra för marken. Den senaste beräkningen gjordes 2005 och 2025 ska en ny hyresuträkning göras. Enligt föreningens förvaltningschef har marktaxeringsvärdet ökat med 870 procent sedan år 2000.&nbsp;</p><p><br></p><p>Om Göteborgs stad fortsätter basera tomträttsavgälden på marktaxeringsvärdet motsvarar det en höjning med 42 procent av föreningens årsavgifter. För den enskilda bostadsrätten rör det sig i snitt om en höjd avgift med 1 648 kronor i månaden.</p><p><br></p><p>Förvaltningschefen för Brf Masthugget berättar för DN att de nu ska försöka köpa loss marken från kommunen. Hur mycket marken skulle kosta att köpa loss är upp till politikerna i fastighetsnämnden. Emmali Jansson (MP) är vice ordförande i nämnden och uppger för DN att det är olagligt att låta någon köpa en fastighet till rabatterat pris. Vidare menar hon att ett lågt pris för marken kan uppfattas som gynnande av enskild eller otillåtet statsstöd. Enligt förvaltningschefen har Göteborgs stad fått in över 100 miljoner kronor i markhyra för det område som Brf Masthugget står på. Det är cirka sex gånger så mycket som marken var värd när tomträttsavtalet ingicks.&nbsp;</p><p><br></p><p>Tillsammans med HSB, Riksbyggen och Fastighetsägarna GFR försöker nu Brf Masthugget att övertala politikerna om att få köpa marken till ett lägre pris. De menar att mark som upplåtits med tomträttsavtal ska gå att köpas loss för 30 procent av det nuvarande marknadsvärdet eller 50 procent av marktaxeringsvärden år 2014. Fastighetskontoret har givit ett utlåtande där de föreslår att föreningen ska betala 65 procent av markens nuvarande värde.</p><p><br></p><p>Fastighetsnämnden ska ta upp frågan om prissättning för marken den 19 oktober.</p>'
template: articles/article
sponsored: false
hide_from_home: false
artikel_typ: nyhet
views: 3433
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - 'dagens nyheter'
  - göteborg
  - hsb
  - riksbyggen
  - Toppnyhet
id: 765e6a90-770a-4ea9-843e-310b2c288a6e
