title: 'Göteborg: Projekt Lärkliden är igång'
ingress: |
  <p>Förra veckan påbörjades det omfattande bygget av bostadsprojektet Lärkliden på Hisingen i Göteborg. Detta enligt ett pressmeddelande från Ekeblad Bostad.
  </p>
  
intro_image: /assets/img/111979.png
long_form:
  -
    type: text
    text: '<p>I förra veckan togs de första spadtagen på en parkeringsplats på Hisingen där de 64 par-och radhusen i projekt Lärkliden så småningom kommer att stå. Platsen för det nya bostadsområdet är Lillhagsparken på Hisingen, ett område med många närliggande grönområden och en kvart till centrala Göteborg. Detta meddelar Ekeblad Bostad, som står bakom projektet i ett pressmeddelande.</p><p><br></p><p>Försäljningen av området har gått i snabb takt och över tusen personer har anmält önskad förstahandsinformation om projektet.&nbsp;</p><p>– Det är ingen hemlighet att bostadsmarknaden är avvaktande och att allmänheten generellt sitter lite lugnare i båten. Men vi är mycket glada över att Lärkliden attraherat en stor mängd människor, säger Sebastian Ahlström, ansvarig projektledare på Ekeblad.</p><p><br></p><p>Bostädernas storlek kommer att variera mellan 100 och 156 kvadratmeter och varje uppfart kommer att ha två parkeringsplatser. Hushållens energiförbrukning kommer att tillhöra energiklass B i och med solcellerna som kommer installeras på taken.&nbsp;</p><p><br></p><p>Tack vare ett tillvalsprogram kan köparna välja att ändra allt från kök och badrum till golv och andra installationer i hemmet. Samtliga bostäder kommer att erbjudas bra sollägen med kvällssol.&nbsp;</p><p>– Tomtens sluttning har varit en fantastisk tillgång för bostädernas utformning där vi lyckats skapa vackra utsikter från alla bostäder. De flesta bostäderna får dessutom ytterligare ett våningsplan i form av ett suterrängplan, och det tycker vi skapar mervärde i ett redan flexibelt boende, säger Sebastian Ahlström.&nbsp;</p><p><br></p><p>Preliminär inflyttning är hösten/vintern 2024 och av de två etapperna som säljstartat har den första redan sålt slut. Av den andra etappen finns endast två bostäder kvar till salu i skrivande stund.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 297
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - 'ekeblad bostad'
  - hisingen
  - lärkliden
id: dfc78863-3e5e-41dc-8e4e-c5dc3f43f8ab
