title: 'Veidekke bygger brf-kvarter med villakänsla i Bromma'
ingress: |
  <p>I Brommastadsdelen Äppelviken inom Stockholms kommun har bostadsutvecklaren Veidekke fått i uppdrag att bygga ett nytt brf-kvarter med villakänsla, bestående av småskaliga trähus. Uppdragsgivare ska vara Nordr, före detta Veidekke Eiendom. Det framgår av ett pressmeddelande.
  </p>
  
intro_image: /assets/img/8e4227db17bc74c2_org.jpg
long_form:
  -
    type: text
    text: '<p>Bostadsutvecklaren Veidekke ska på uppdrag av Nordr (tidigare Veidekke Eiendom) bygga ett nytt bostadskvarter med 42 bostadsrätter i Äppelviken, Bromma, inom Stockholms kommun. Projektet går under namnet Bromma Trädgårdsstad. Det skriver utvecklaren i ett pressmeddelande. Enligt Stockholms stads hemsida är Äppelviken en stadsdel inom Bromma stadsdelsområde. <br><br>De planerade bostadsrätterna beskrivs med ord som “villakänsla” och kommer att inrymmas i småskaliga trähus. Bostäderna byggs i storlekar om två till fem rum, med förråd och parkering under mark. I pressmeddelandet ger Jonas Petersson, biträdande regionchef på Veidekke Bygg Stockholm, följande kommentar:<br>– Vi är glada över att Nordr har gett oss det här förtroendet att bygga ett nytt stadsnära boende i en miljö som är full av charm och gammal karaktär. Miljövänliga och småskaliga trähus i varierande storlekar är precis vad människor efterfrågar just nu.<br><br>Platsen där Bromma Trädgårdsstad ska uppföras är belägen vid Koltrastvägen/Västerled i Äppelviken. Husen ska vara anpassade till omgivande natur och Äppelvikens villakaraktär. Samtliga av kvarterets bostäder kommer få balkong eller egen uteplats. <br><br>– Vi ser givetvis fram emot att bygget av våra nya bostäder i Äppelviken kommer igång efter årsskiftet. Det är ett väldigt populärt område strax utanför Stockholm där det inte har byggts nytt på många år. Många letar efter nybyggda bostäder i det här läget och det har visat sig tydligt i det stora intresset för projektet som vi har sett sedan start, säger Nordr:s projektledare Sofie Blom i pressmeddelandet. <br><br>Byggstart för projektet är planerad till efter årsskiftet och inflyttning är beräknad att kunna starta sommaren 2022.</p>'
template: articles/article
sponsored: false
hide_from_home: false
artikel_typ: nyhet
views: 445
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - Veidekke
  - Nordr
  - 'Stockholms stad'
  - Toppnyhet
id: 18aaa4f9-1dd7-47e6-8702-65976e14cf55
