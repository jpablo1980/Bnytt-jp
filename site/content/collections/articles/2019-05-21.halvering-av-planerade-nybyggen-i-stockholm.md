title: 'Halvering av antalet planerade nybyggen i Stockholm'
ingress: |
  <p>Enligt Boverket råder det bostadsbrist i 83 procent av landets kommuner, och Stockholmsområdet är inget undantag. Trots det kommer antalet planerade nybyggen att halveras, rapporterar Mitt i Stockholm.
  </p>
  
intro_image: /assets/img/mostphotos/31653030-stockholm.jpg
long_form:
  -
    type: text
    text: '<p>I Boverkets årliga rapport om läget på bostadsmarknaden framgår det att Stockholm stad planerat att bygga 9 550 bostäder under 2019. När exploateringsnämnden träffas på torsdag 23 maj kommer dock en mycket lägre siffra presenteras. Antalet nybyggen kommer vara halverade – totalt 5 100. Tidigare var Stockholm stads mål 10 000 nya bostäder, skriver Mitt i Stockholm.<br><br>I Stockholm finns många tomma bostadsrätter, men priserna är för höga och amorteringskravet sätter käppar i hjulen för potentiella köpare. Oppositionen är inte nöjda med halveringen av antalet nybyggen och menar att beslutet kommer förvärra bostadsbristen.</p><p>– Det handlar om att majoriteten inte klarar av att komma överens och därmed stoppas byggandet. De försöker skylla på amorteringskravet men det är en dimridå eftersom man även stoppar hyresrätter som inte berörs av detta. Både konjunkturläget och amorteringskravet var väl kända när målen sattes. Flera i branschen hör dessutom av sig till oss och betonar att de vill bygga mer. Majoriteten gör att fler nu kommer få ännu svårare på bostadsmarknaden i Stockholm, säger oppositionsborgarrådet Karin Wanngård (S) i ett pressmeddelande.</p>'
template: articles/article
sponsored: false
artikel_typ: nyhet
views: 519
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 23
link: '1'
categories: nyproduktion
tags:
  - nyproduktion
  - 'stockholm stad'
  - Toppnyhet
id: caadbb31-7767-49a3-aa52-af10093aef76
