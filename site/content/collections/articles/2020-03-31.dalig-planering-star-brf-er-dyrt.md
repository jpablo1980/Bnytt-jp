title: 'Dålig planering står brf:er dyrt'
ingress: |
  <p>Bristande underhåll och dålig planering kostar bostadsrättsföreningarna i Sverige miljontals kronor varje år. Priset för oförutsedda reparationskostnader hos cirka 4 000 bostadsrättsföreningar som Sveriges BostadsrättsCentrum (SBC) förvaltar uppgick till över 490 miljoner kronor under 2019. Detta enligt ett pressmeddelande från SBC.
  </p>
  <p><strong></strong>
  </p>
  
intro_image: /assets/img/mostphotos/11284313-byggnadsstallningar-for-fasadrenovering-av-flerfamiljshus.jpg
long_form:
  -
    type: text
    text: '<p>SBC förvaltar cirka 4 000 bostadsrättsföreningar runt om i landet. Hos dessa föreningar uppgick kostnaderna för oförutsedda reparationsarbeten till 490 miljoner kronor. Dessa omkostnader skulle kunnat undvikas med rätt planering och löpande underhåll.&nbsp;</p><p><br></p><p>I ett pressmeddelande skriver SBC att de föreningar som de förvaltar hade avsatt drygt 41 miljoner kronor för VVS-arbeten i sin årsbudget. Den faktiska kostnaden för VVS-arbetena blev dubbelt så stor, hela 102 miljoner kronor. Detta används som exempel på att visa hur kostnader som inte finns med i budgeten påverkar bostadsrättsägarna, eftersom dessa står för föreningens ekonomi.<br>– Det kostar alltid mer att vidta akuta åtgärder när skadan väl är skedd än att ha med kostnaden i en långsiktig planering och utföra åtgärderna under planerade former. Ett exempel kan vara om ett avloppsrör skulle spricka. Det kräver ofta mer än bara ett byte av röret, i värsta fall kräver det även sanering – en kostnad som helt hade kunnat undvikas med en underhållsplan där renovering och kostnader planeras, säger&nbsp;David Jost, Gruppchef för projektledning på SBC, i pressmeddelandet.&nbsp;</p><p><br></p><p>SBC anser att varje bostadsrättsförening ska ha en underhållsplan över vad som ska åtgärdas ihop med en flerårsbudget. I underhållsplanen ska det lätt gå att se vad som i framtiden kan behöva renoveras eller bytas i fastigheten och när detta bör ske. Tack vare detta kan det bli enklare för styrelsen att skapa en budget och få en överblick över fastighetens framtida underhållsarbete.</p><p><br></p><p>Får en förening plötsligt oförutsägbara utgifter kan det leda till att månadsavgiften måste höjas. Blir avgiften högre kan lägenheternas marknadsvärde påverkas negativt.</p>'
template: articles/article
sponsored: false
artikel_typ: nyhet
views: 1966
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - sbc
  - renoveringar
id: 357b4a18-96d2-40dc-a68f-f9b7ba2bbd10
