title: 'Advokat döms efter att ha ofredat grannar i brf'
ingress: |
  <p>En advokat boende i en brf på Östermalm i Stockholm har dömts i tingsrätten för att ha ofredat ett par i samma förening. Gärningen bestod i att smeta hundbajs på deras bil. Detta enligt tingsrättsdomen och uppgifter i Dagens Juridik.
  </p>
  
intro_image: /assets/img/skarmavbild-2023-01-31-kl.-14.48.48.png
long_form:
  -
    type: text
    text: '<p>När ett gift par, boende i en brf på centrala Östermalm i Stockholm, en höstdag år 2021 kom ned till garaget där deras bil stod parkerad möttes de av en obehaglig överraskning. Någon hade smetat hundbajs på bilen, bland annat på handtagen. Nu har en granne till paret, boende i samma förening, dömts i tingsrätten för att ha ofredat dem. Det framgår av tingsrättsdomen och en artikel i Dagens Juridik. <br><br>Efter händelsen fattade paret (en man och hustru) snart misstankar om vem som kunde ha utfört handlingen. För rätten ska mannen ha berättat att de under flera år blivit utsatta för olika typer av trakasserier, exempelvis ska någon ha ”busringt” till paret via porttelefonen och kissat i deras källarförråd. Och gärningspersonen var troligen en granne till dem, tillika advokat, boende i samma bostadsrättsförening där de ska ha haft “vitt skilda uppfattningar i olika frågor”. <br><br>En polisanmälan upprättades om det som inträffat i parkeringsgaraget varpå en övervakningsfilm inhämtades. På filmen syns en man smeta avföring, vilket av allt att döma ska komma från en hund, på parets bil. När målsäganden får se filmen kan han konstatera att det med 100 procent säkerhet är advokaten som bor granne med dem som utför handlingen på filmen. <br><br>I det första förhöret som hölls med advokaten nekade han till brott, men uppgav samtidigt att han kunde godta ett strafföreläggande. På frågan om det var han som syntes på övervakningsfilmerna blev svaret “ingen kommentar”. <br><br>Kort därpå mottog polisen brev från advokaten där han bland annat anklagade mannen som pekat ut honom för förtal. Bakgrunden till det hela skulle vara ett bråk i bostadsrättsföreningen och advokaten menade att han var oskyldig till det han anklagades för.<br><br>Fallet prövades nyligen i Stockholms tingsrätt där advokaten dömdes för att ha ofredat paret. Han ansågs ha begått gärningen med uppsåt och den kunde förväntas ha kränkt de utsatta “på ett kännbart sätt”. Det framgår av domslutet. <br><br>Åklagarens åberopade bevisning ska ha bestått i fotografier och övervakningsfilm. Vidare uppges gärningsmannen slutligen ha lämnat ett skriftligt erkännande som föredrogs vid huvudförhandlingen i målet, vilket avgjordes i hans utevaro. <br><br>Påföljden blev 50 dagsböter om 460 kr vilket sammanlagt blir 23 000 kronor. Då ofredande är ett brott med fängelse i straffskalan (för särskilt allvarliga fall) ålades den dömde att betala lagstadgad avgift på 800 kronor till brottsofferfonden. Fallet ifråga bedömdes dock inte som särskilt allvarligt, därav blev påföljden endast dagsböter.<br><br>I ett tillägg framförs att det vid bestämmandet av antalet dagsböter tagits hänsyn till “att målsägandena känt stort obehag på grund av händelsen”.<br><br>Enligt uppgift från Stockholms tingsrätt ska domen ha vunnit laga kraft.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1108
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'Stockholms tingsrätt'
  - 'Dagens Juridik'
  - Toppnyhet
id: 08944a69-f98a-4228-8a04-bd4422c162ca
