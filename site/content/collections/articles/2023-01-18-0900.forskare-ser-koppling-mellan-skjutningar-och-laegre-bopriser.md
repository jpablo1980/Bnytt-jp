title: 'Forskare ser koppling mellan skjutningar och lägre bopriser'
ingress: |
  <p>Enligt forskare vid KTH kan skjutningar i Stockholm leda till att värdet på en bostad i närheten av brottsplatsen minskar med upp till 200 000 kronor. Det skriver SVT Nyheter.
  </p>
  
intro_image: /assets/img/skarmavbild-2023-01-17-kl.-13.41.22.png
long_form:
  -
    type: text
    text: '<p>En skjutning i Stockholm kan få värdet på bostäder i närheten att sjunka med mellan 60 000 och 200 000 kronor. Den slutsatsen drar två professorer vid Kungliga Tekniska högskolan (KTH) efter att ha undersökt eventuella kopplingar mellan skottlossningar och boprisutveckling, med Stockholmsområdet som utgångspunkt. Perioden som undersökts är 2017-2019. Det framgår av SVT Nyheters rapportering. <br><br>De som undersökt saken är Vania Ceccato, professor i urbana och regionala studier, och Mats Wilhelmsson som är professor i tillämpad finansiell ekonomi. <br><br>När bopriserna sjunkit till följd av skottlossning kan det ta uppemot 200 dagar innan priserna är tillbaka på den ursprungliga nivån. Om effekten försvinner helt efter det har ännu inte undersökts. <br>– Det är självklart att man påverkas av skjutningar på olika sätt. Om rädsla efter en sådan händelse kvarstår skapas en slags stigmatisering av området, och det verkar som att det stigmat absorberas på bostadsmarknaden under en längre tid, säger Vania Ceccato till SVT. <br><br>Hur mycket bopriserna sjunker kan variera beroende på var i Stockholm skottlossningen ägt rum. Men i studien syns ett samband: Ju närmare innerstaden det skjuts, desto större blir prisfallet på bostäder i närheten.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 249
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - SVT
  - KTH
  - Toppnyhet
id: e7266047-26c0-48a4-b759-e9719d7493ed
