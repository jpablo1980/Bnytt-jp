title: 'Höjd avgift ledde till indraget lånelöfte'
ingress: |
  <p>En kvinna skulle flytta till en bostadsrätt hon köpt, men efter att föreningen höjde avgiften rejält nekade banken  henne bolån. Detta skriver Aftonbladet.
  </p>
  
intro_image: /assets/img/mostphotos/23886463-byggarbete.jpg
long_form:
  -
    type: text
    text: '<p>En kvinna vid namn Malin Svensson från Malmö skrev för ett och ett halvt år sedan på ett förhandsavtal för en lägenhet som skulle byggas. Hon beviljades då även ett bolån från sin bank. Tanken var att hon skulle flytta in nu i veckan, men inflyttningen blev inte av, skriver Aftonbladet.</p><p>&nbsp; <br><br>Orsaken till att Malin Svensson inte kan flytta in är att byggbolaget Serneke, som står bakom projektet där Malin skulle flytta in, höjde avgiften i november med 46 procent. Aftonbladet skriver att avgiften för lägenheten låg på 4 300 kronor när Malin skrev på förhandsavtalet och att den efter höjningen istället ligger på 6 300 kronor. Banken gjorde en ny beräkning och kom fram till att dra tillbaka lånelöftet.</p><p>&nbsp; <br><br>Nu beskriver Malin Svensson läget som en “rävsax” för tidningen.</p><p>– Jag har inte skrivit på upplåtelseavtalet så jag äger inte bostaden. Jag har skrivit på ett förhandsavtal som de inte låter mig frånträda trots att det står i förhandsavtalet tydligt att om det sker en väsentlig höjning så har man rätt att frånträda, säger Malin Svensson.</p><p><br><br>Enligt förhandsavtalet får köparen avbryta avtalet om en väsentlig förändring av avgiften sker. Serneke anser dock att den höjning som gjorts inte är en väsentlig höjning. Serneke vill istället se att Malin skriver på upplåtelseavtalet och sedan själv säljer bostaden.&nbsp;</p><p>– De ville att jag skulle göra det och sedan försöka sälja lägenheten själv. Men då hamnar jag i en sits att om jag inte får sålt lägenheten blir jag tvungen att flytta in själv. Det går inte när jag inte får lån eller har råd att bo där, säger Malin Svensson till Aftonbladet.</p><p>&nbsp; <br><br>Malin har anlitat en jurist för att hjälpa henne. Aftonbladet har sökt Serneke som menar att avgiftshöjningen inte är väsentlig då den grundas på höjda räntor, stigande inflation och högre elpriser. ”Vi har förståelse för att man kan hamna i en besvärlig situation i rådande läge, men avtalet är bindande. Kan man inte flytta in så finns det en lösning i att sälja lägenheten innan tillträdet”. Det skriver Serneke till tidningen i ett mejl.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1800
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - toppnyhet
  - aftonbladet
  - serneke
  - avgiftshöjning
id: 3c35c14b-5ba6-47a7-88ec-b7b0999e7221
