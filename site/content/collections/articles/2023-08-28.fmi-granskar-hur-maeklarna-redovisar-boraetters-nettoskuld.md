title: 'FMI granskar hur mäklarna redovisar borätters nettoskuld'
ingress: |
  <p>Myndigheten FMI har inlett en granskning av hur mäklare följer fastighetsmäklarlagens nya lagkrav om redovisning av bostadsrätters nettoskuld, rapporterar SR. Detta efter att det inkommit anmälningar om att kraven inte uppfylls.
  </p>
  
intro_image: /assets/img/62549234-real-estate-agent-showing-house-plans-on-laptop.jpg
long_form:
  -
    type: text
    text: '<p>Den första januari 2023 började ändringar i bostadsrättslagen att gälla, vilket också medförde en förändring i fastighetsmäklarlagen rörande vad som ska ingå i objektsbeskrivningen för en bostadsrätt. Från och med i år ska den även innehålla uppgifter om utrymmen även utanför lägenheten som upplåts med bostadsrätten, till exempel balkong eller terrass, samt uppgift om bostadsrättens indirekta nettoskuldsättning. Det står att läsa på myndigheten Fastighetsmäklarinspektionen (FMI) hemsida. <br><br>Av Sveriges Radio (SR) Ekots rapportering framgår att FMI satt igång en granskning av hur fastighetsmäklare följer de nya lagkraven på redovisning av nettoskuld, om de redovisar för potentiella köpare hur bostadsrättsföreningens ekonomi påverkar bostadsrätten. Bakgrunden är att myndigheten under våren fått in anmälningar om att nettoskuldsättningen inte redovisas på ett korrekt sätt.&nbsp; &nbsp;<br>– Syftet med den här insatsen är ju dels komma fram till hur väl de efterlevs och i dom fall där vi kan konstatera brister så kan det ju bli så att mäklaren meddelas en disciplinär påföljd, säger FMI:s jurist Maria Wackerfeldt till Ekot. <br><br>Enligt de nya lagkraven ska nettoskulden stå angiven i den sammanställda objektsbeskrivningen, även kallat prospekt, som brukar delas ut till spekulanter under visning. Dock finns det inget krav på att uppgiften ska finnas med i bostadsannonsen.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 316
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - SR
  - FMI
  - Toppnyhet
id: 7abb062d-4784-4535-a806-55e51b5e4148
