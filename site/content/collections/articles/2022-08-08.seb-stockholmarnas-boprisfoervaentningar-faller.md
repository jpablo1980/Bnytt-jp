title: 'SEB: Stockholmarnas boprisförväntningar faller'
ingress: |
  <p>Bland hushåll i Stockholm sjunker boprisförväntningarna i augusti, SEB:s Boprisindikator visar nu minus 40 för huvudstaden.
  </p>
  
intro_image: /assets/img/seb_okt.png
long_form:
  -
    type: text
    text: '<p>I augusti 2022 minskar banken SEB:s Boprisindikator med 13 enheter i region Stockholm, för att landa på minus 40. På riksnivå sjunker indikatorn med 15 enheter ned till minus 42. Indikatorn visar skillnaden mellan andelen svenska hushåll som tror på stigande priser det kommande året och andelen som tror på fallande.<br><br>Den negativa utvecklingen är genomgående för samtliga av landets regioner. För Östra Götaland blir noteringen i augusti minus 27 enheter för att landa på minus 51. I Skåne faller indikatorn med 23 enheter ned till minus 45. För Västra Götaland noteras en nedgång om tolv enheter ned till minus 43. I Norrland är indikatorn nu nere på minus 40, en nedgång om 21 enheter sedan i juli. I Svealand utom Stockholm minskar indikatorn med tre enheter ned till minus 38. <br><br>Totalt sett är det 57 procent av hushållen som tror på sjunkande bopriser det kommande året, en ökning med sex enheter sedan förra månaden. Andelen som förutspår oförändrade priser uppgår till 20 procent, en uppgång om tre enheter sedan i juli. Samtidigt minskar andelen hushåll som tror på stigande priser med nio enheter ned till 15 procent.&nbsp; &nbsp; &nbsp;</p><p>– Pessimismen kring bostadsmarknaden tilltar och drygt hälften av svenskarna tror på fallande priser det kommande året. Det är tydligt att ett allt kärvare privatekonomiskt klimat satt sina spår i hushållens boprisförväntningar, som ligger på den lägsta nivån sedan finanskrisen 2008. Det mesta talar för att vi ännu inte sett toppen av inflationen eller räntehöjningarna, vilket kan vara en signal om att ytterligare boprisfall är att vänta under hösten, säger SEB:s privatekonom Américo Fernández i ett pressmeddelande från banken. <br><br>Boprisindikatorn är en månatlig undersökning som genomförs av Demoskop på uppdrag av SEB. Den senaste undersökningen ska bygga på runt 1 000 webbintervjuer med svenska hushåll, gjorda under perioden 26 juli till andra augusti i år.</p>'
template: articles/article
sponsored: false
hide_from_home: false
artikel_typ: nyhet
views: 117
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - SEB
  - Demoskop
  - Toppnyhet
id: 1073ee64-a5d4-4753-8db5-5b7152cbca84
