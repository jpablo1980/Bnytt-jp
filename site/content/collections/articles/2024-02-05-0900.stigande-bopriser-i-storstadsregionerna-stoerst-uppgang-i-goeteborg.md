title: 'Stigande bopriser i storstadsregionerna – störst uppgång i Göteborg'
ingress: |
  <p>Under januari steg priserna på lägenheter i samtliga av landets tre storstadsregioner. Störst uppgång noterades i Storgöteborg. Det visar ny statistik från banken SBAB.
  </p>
  
intro_image: /assets/img/23958723-gothenburg-in-winter-view-from-above.jpg
long_form:
  -
    type: text
    text: '<p>I januari 2023 gick lägenhetspriserna upp i alla Sveriges storstadsregioner. Det visar SBAB Booli Housing Price Index (HPI) för månaden. Mest steg priserna i Storgöteborg där noteringen landade på plus 4,9 procent, följt av Stormalmö med resultatet plus 3,7 procent. Under samma period noterades en prisuppgång om 2,7 procent för lägenheter i Storstockholm.<br><br>Banken SBAB presenterade också resultat för andra delar av landet. I mellersta Sverige steg priserna på lägenheter med 6,4 procent i januari, för norra Sverige noterades plus 5,4 procent och i södra Sverige ökade priserna med 2,9 procent. Sett till rikssnittet så ökade lägenhetspriserna med 3,5 procent under årets första månad, i december 2023 låg rikssnittet på minus 1,7 procent.&nbsp;</p><p>– Även om priserna brukar hoppa upp lite i januari är jag lite förvånad över att de har gått upp så mycket på just lägenheter. Många bostadsrättsföreningar står inför fortsatta kraftiga höjningar av månadsavgifterna till följd av den stora ränteuppgången sedan förra våren. Det är viktigt att bostadsköparna är medvetna om detta. Den underliggande trenden pekar på mer eller mindre stillastående priser på lägenheter i januari, men om de kommande avgiftshöjningarna hade nått ut ordentligt hade jag förväntat mig en negativ pristrend på lägenheter, säger SBAB:s chefsekonom Robert Boije i ett pressmeddelande från banken.<br><br>Han tillägger också att utbudet av bostäder är betydligt större än normalt, samtidigt som&nbsp; försäljningstiderna är långa och antalet budgivare är betydligt färre än vanligt.&nbsp;</p><p>– Det talar inte för någon större uppgång i bostadspriserna framöver – men osvuret är bäst, säger Robert Boije.<br><br>Indexet HPI baseras på samtliga bostadsförsäljningar som registrerats på bostadssajten Booli och redovisas månatligen. SBAB är en statligt ägd bank i Sverige och Booli är dess bostadssajt.</p>'
template: articles/article
sponsored: false
hide_from_home: false
artikel_typ: nyhet
views: 249
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SBAB
  - Booli
  - Toppnyhet
id: 02eeabdd-1f83-4c73-981d-7092a7a8ff2a
