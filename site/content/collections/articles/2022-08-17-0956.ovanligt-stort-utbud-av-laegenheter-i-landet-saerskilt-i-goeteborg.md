title: 'Ovanligt stort utbud av lägenheter i landet – särskilt i Göteborg'
ingress: |
  <p>Utbudet av svenska lägenheter på Hemnet är nu betydligt större än det varit på sommaren de senaste åren, rapporterar SvD. Mest har utbudet ökat i Göteborg. Och andelen osålda bostäder i landet är dubbelt så hög som den brukar vara.
  </p>
  
intro_image: /assets/img/hemnet.png
long_form:
  -
    type: text
    text: '<p>I sommar har utbudet av svenska bostäder på Hemnet varit ovanligt stort. Främst är det lägenhetsutbudet som ökat, för att landa på en historiskt hög nivå. Ny statistik som tidningen Svenska Dagbladet (SvD) tagit del av, visar att det den första augusti i år fanns 15 000 lägenheter till salu på bostadssajten. De senaste fyra åren har utbudet vid samma tid legat på i snitt 11 000 lägenheter. <br><br>I alla tre storstäderna har utbudet ökat mer än rikssnittet vid samma tid de senaste åren. Störst har uppgången varit i Göteborg. Första veckan i augusti var utbudet i staden 50 procent större än snittet för samma vecka under de senaste fyra åren. För Stockholm blev motsvarande notering plus 17 procent och för Malmö blev resultatet plus 25 procent.<br><br>Under juli 2022 var andelen osålda bostäder i landet 50 procent högre på Hemnet än det brukar vara denna månad, vilket enligt Martin Grusell på mäklarbyrån Erik Olsson i Göteborg troligen kan kopplas till det rådande ränteläget.&nbsp;</p><p>– Ränteläget är nog den största faktorn. Enligt omvärldsbevakning kommer räntorna gå upp ytterligare och då kommer priserna tryckas ner ännu mer. Det leder till att ingen vågar gå in och köpa bostäder. Vi hamnar i ett vakuum på marknaden, säger han till SvD.<br><br>Han tillägger att de har fler osålda lägenheter än vanligt och att färre spekulanter kommer på visningar, något som tyder på att intresset för att köpa lägenhet sjunkit. Dock kan han inte förklara varför utbudet ökat så pass mycket mer i Göteborg än i de andra storstäderna. <br><br>När han får en fråga om vad som ligger bakom det höga lägenhetsutbudet, svarar han SvD:s reporter så här:<br>– Dels på en hög andel osålda lägenheter innan sommaren. Många som går i säljtankar vill sälja snabbt innan priserna faller medan köparna är återhållsamma och väntar på att priserna ska falla.</p>'
template: articles/article
sponsored: false
hide_from_home: false
artikel_typ: nyhet
views: 209
puff_font_size: 24
article_font_size: 24
topnews_font_size: 38
clicks: 0
link: '1'
categories: bostadsmarknad
tags:
  - SvD
  - Hemnet
  - Toppnyhet
id: 148b8c66-66d0-4b42-a7c4-616e0ec971db
