title: 'Branly: Avgiften till föreningen ofta onödigt hög'
ingress: |
  <p>Många bostadsrättsföreningar har så stor buffert att de skulle kunna sänka avgiften som betalas av medlemmar och exempelvis ändå klara en räntehöjning om två procentenheter. Detta enligt en ny rapport från analysbolaget Branly.
  </p>
  
intro_image: /assets/img/not_used_36322775-trapphus.jpg
long_form:
  -
    type: text
    text: '<p>Analysbolaget Branly har släppt en ny rapport med fokus på det ekonomiska läget i svenska brf:er, baserat på data ur årsredovisningar från 5 951 svenska bostadsrättsföreningar. Siffrorna visar bland annat att nära hälften av föreningarna skulle kunna sänka månadsavgiften med nästan 14 procent och ändå klara en räntehöjning om två procentenheter. För en genomsnittlig lägenhetet på 70 kvadratmeter skulle avgiften bli drygt 500 kronor lägre.<br><br>Ett så högt sparande som dessa brf:er har är inte nödvändigtvis lönsamt för enskilda medlemmar. Enligt Branly bör föreningarna överväga att sänka avgiften, eller se till så att medlen går till något som gynnar samtliga medlemmar.<br><br>Samtidigt tar 15 procent av föreningarna som studerats inte ut tillräckligt höga avgifter för att täcka kostnaderna på längre sikt. De saknar dessutom en buffert för framtida kostnadshöjningar.<br><br>Rapporten visar också att de flesta föreningar som ingår i underlaget lånar till en relativt hög ränta. Omkring fem procent har en ränta på 0,5 procent eller lägre. Om samtliga föreningar hade så låg ränta kunde avgiften sänkas med 7,5 procent.<br><br>Den 27 november i år sände Ekonomiekot Extra, Sveriges Radio (SR), ett inslag om rapporten.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 441
puff_font_size: 24
article_font_size: 24
topnews_font_size: 44
clicks: 0
link: '1'
categories: ovrigt
tags:
  - Branly
  - SR
  - Toppnyhet
id: 28e07e04-a088-465f-9086-ae77d3074691
