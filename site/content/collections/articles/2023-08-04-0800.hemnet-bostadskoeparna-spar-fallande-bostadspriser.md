title: 'Hemnet: Bostadsköparna spår fallande bostadspriser'
ingress: |
  <p>Förväntningarna på bostadspriserna det kommande halvåret faller hos potentiella bostadsköpare. Detta enligt Hemnets senaste köparbarometer.
  </p>
  
intro_image: /assets/img/mostphotos/62627870-flerfamiljshus-pa-soder.jpg
long_form:
  -
    type: text
    text: '<p>Hemnets köparbarometer för augusti visar att 25 procent av bostadsköparna räknar med högre priser på bostäder det kommande halvåret. Detta kan jämföras med 27 procent i juli. Andelen som tror på sjunkande priser har ökat till 35 procent, medan motsvarande siffra i juli var 31 procent, enligt ett pressmeddelande från bostadssajten.&nbsp;</p><p><br></p><p>Resultatet innebär att augusti månads nettotal, det vill säga skillnaden mellan andelen som tror på stigande respektive sjunkande priser, sjunker till minus tio procent. I juli låg nettotalet på fyra procent. Nettotalet i Stockholm sjönk i augusti till minus ett.&nbsp;</p><p>– Prisförväntningarna föll tillbaka något i augusti, sannolikt påverkat av ökad risk för ytterligare stigande räntor. Samtidigt är det intressant att boprisförväntningarna stiger i både Stockholm och Göteborg, då det också är i storstäderna som priserna, på främst lägenheter, återhämtat sig tydligast de senaste månaderna, säger Erik Holmberg, analytiker på Hemnet, i pressmeddelandet.</p><p><br></p><p>Köparbarometern är en undersökning där besökare på bostadsajten Hemnet, som planerar att köpa en bostad, svarar på frågan ”Hur tror du att bostadspriserna utvecklas där du bor, de närmaste sex månaderna?”. Undersökningen har minst 600 svarande och genomförs en gång i månaden.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 198
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - toppnyhet
  - hemnet
  - köparbarometern
id: 3620db22-4b18-40ce-8727-b0b03c081461
