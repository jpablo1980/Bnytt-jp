title: 'Västra Stockholm får ny stadsdel'
ingress: |
  <p>Intill travbanan Solvalla och i Solvallaskogen i de västra delarna av Stockholm ska en ny stadsdel etableras. Det rör sig om minst 2 000 nya bostäder, rapporterar Dagens Nyheter.
  </p>
  
intro_image: /assets/img/mostphotos/22324516-solvalla-entre.jpg
long_form:
  -
    type: text
    text: '<p>Den nya stadsdelen vid Solvalla får namnet Solvallastaden och planeras vara klar för inflyttning år 2026. Projektet har varit igång sedan 2012, men i förra veckan höll stadsbyggnadskontoret ett möte där ett beslut om en startpromemoria fattades. Av promemorian framkommer att det förutom bostäder planeras nya förbindelser med kollektivtrafiken samt en ny entré till Solvallas arena, skriver DN.<br><br>Solvallastaden ska bli en varierad stadsdel med många olika färger och former. I området ska både hyres- och bostadsrätter byggas, liksom butiker och eventuellt en ny skola.&nbsp;</p><p>– Det blir en helt ny stadsdel som växer fram vilket är väldigt spännande att se. För 20 år sedan började man prata om Annedal på andra sidan vägen som nu står klart, och nu tar det här vid. Till en början räknar vi med 2.000 bostäder, men det kan bli fler. säger Joakim Larsson, stadsbyggnadsborgarråd, till DN.<br><br>Ambitionen är att området ska ha en stadskänsla men ändå inge en känsla av trygghet dygnet runt. Nära Solvalla går en hårt trafikerad väg, vilken kan skapa problem med buller. Joakim Larsson säger till DN att de ska bygga den sortens bostäder och kontor som klarar bullernivån.</p>'
template: articles/article
sponsored: false
artikel_typ: nyhet
views: 1203
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 32
link: '1'
categories: nyproduktion
tags:
  - Solvalla
  - Solvallastaden
  - Toppnyhet
id: 900083d6-fd5c-419b-9fda-c3cfd6f92cba
