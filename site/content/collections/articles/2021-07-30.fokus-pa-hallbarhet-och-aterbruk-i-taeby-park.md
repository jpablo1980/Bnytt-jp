title: 'Fokus på hållbarhet och återbruk i Täby Park'
ingress: |
  <p>I nya stadsdelen Täby Park i Täby utanför Stockholm satsas det på delningsekonomi och grön mobilitet. Till exempel finns beachbanor för olika sporter, en bilpool, en lekpark med utlåning av leksaker och ett eget bokotek för utlåning av böcker. Detta enligt projektets hemsida.
  </p>
  
intro_image: /assets/img/gronstraket_taby_park.png
long_form:
  -
    type: text
    text: '<p>I Täby kommun utanför Stockholm håller Täby Park på att växa fram, en ny stadsdel med fokus på långsiktig hållbarhet. Bland annat satsas det på delningsekonomi och grön mobilitet. <br><br>Förra året färdigställdes beachbanor för volleyboll, handboll eller fotboll på det gamla galoppfältet inom Täby Parks område. De uppges vara tillgängliga för lokala klubbar under vissa tider och resterande tider kan allmänheten komma dit och spela.<br><br>På läktartorget i stadsdelen öppnade nyligen Täby Parks egna Bokotek där böcker finns för utlåning och besökare även kan lämna in en bok.<br><br>I området finns också en lekpark med leksaker och tillbehör för utlåning. Lekplatsen ska vara inspirerad av pågående bebyggelse runt omkring och påminna om en byggarbetsplats med grävskopor, rör, plank och framväxande husväggar. Där kan barnen låna sådant som spadar, hinkar hjälmar och skyddsvästar.<br><br></p>'
  -
    type: image
    photo: /assets/img/elbilar-taby-park.png
    caption: 'Elbilar laddas med solenergi i Täby Park. Fotograf: Mia Strömberg'
    size: Normal
  -
    type: text
    text: '<p>När det kommer till hållbara transporter tillhandahåller Täby Park eldrivna poolbilar som boende i JM eller Skanskas bostadsrätter och hyresrätter får hyra. Totalt har det installerats tolv laddplatser drivna av energi från solpaneler på parkeringens carporttak, varav fyra platser finns tillgängliga för allmänheten. <br><br>Utöver det ska boende i ett av kvarteren kunna låna lådcyklar, det är oklart om det gäller även andra boende i stadsdelen. Detta enligt pressmeddelanden från Täby Park.<br><br>Längs gatan Boulevarden i området har flera butiker en hållbar profil, med vintage och återbruk. <br><br>Täby Park är ett stadsbyggnadsprojekt där flera aktörer tillsammans ansvarar för planläggning av marken: Täby Park AB (som ägs av bolagen Skanska och JM), Täby kommun och utvecklaren Riksbyggen. Det står att läsa på projektets webbplats.</p>'
template: articles/article
sponsored: false
hide_from_home: false
artikel_typ: nyhet
views: 346
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: energi-och-miljo
tags:
  - 'Täby Park AB'
  - JM
  - Skanska
  - Riksbyggen
  - 'Täby kommun'
id: d8ed5cba-312d-4f81-bbe8-de5b6f858861
