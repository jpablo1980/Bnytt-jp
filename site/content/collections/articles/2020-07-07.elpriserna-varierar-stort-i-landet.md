title: 'Elpriserna varierar stort i landet'
ingress: |
  <p>Tack vare en kraftig vårflod och fyllda vattenmagasin är elpriserna i norr på rekordlåga nivåer. Samtidigt har de i södra Sverige dubbelt så dyr el som landet norra delar, skriver Vattenfall i ett pressmeddelande.
  </p>
  
intro_image: /assets/img/mostphotos/22589708-vattenkraft.jpg
long_form:
  -
    type: text
    text: '<p>Det är stora prisskillnader mellan landets fyra elområden. I norr, där vattenkraften är den huvudsakliga kraftkällan, är elpriserna rekordlåga tack vare en rejäl vårflod och välfyllda vattenmagasin. Samtidigt stiger elpriserna i södra Sverige då det finns överföringsbegränsningar i elnätet och tillgången på kärnkraft är lägre än vanligt, enligt ett pressmeddelande från Vattenfall. <br>– Det är fortfarande mycket lågt elpris, men att priset mellan elområdena skiljer sig åt så här mycket är väldigt sällsynt. Främst beror det på överföringsbegränsning mellan Norge och södra Sverige vilket ger lägre tillgång på norsk vattenkraft. Produktionen av kärnkraft går på ungefär halv effekt och det blåser mindre medan i norr är det god tillgång till vattenkraft. Svenska Kraftnät har även beslutat att begränsa överföringen från norr till söder, säger Jonas Stenbeck, privatkundschef Vattenfall Försäljning, i pressmeddelandet.</p><p><br></p><p>I södra delarna av landet finns en större efterfrågan på el än vad det finns kapacitet att leverera i form av vattenkraft från både norra Sverige och Norge. På grund av detta har Svenska Kraftnät gjort upp med Ringhals om att höja effekten för att skapa en större stabilitet i elnätet. Efter att coronakrisen skapade ett prisfall på råvaror som kol och olja är nu råvarumarknaden på väg att återhämta sig. Det kan påverka elpriserna i Sverige till att de höjs. Även Tysklands höjda elpriser kan göra så de svenska priserna stiger. Priserna kommer enligt Vattenfall fortsätta vara låga men det kan snabbt slå om.<br></p><p><br></p><p>Det rörliga elpriset för juni kommer att landa på 20-22 öre per kWh i södra Mellansverige och södra Sverige, där elområde tre och fyra finns. I elområde ett och två, i norra Sverige och norra Mellansverige, blir det rörliga elpriset cirka 10-12 öre per kWh. I genomsnitt har det rörliga elpriset för juni de senaste 20 åren varit runt 30 öre per kWh.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 401
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - vattenfall
  - vattenkraft
  - toppnyhet
id: 79d0081e-8bf7-482b-a303-d26125c07f71
