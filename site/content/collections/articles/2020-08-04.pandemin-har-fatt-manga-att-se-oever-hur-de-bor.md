title: 'Pandemin har fått många att se över hur de bor'
ingress: |
  <p>Nästan en av fem funderar på att förändra sin boendesituation på grund av coronapandemin, enligt en ny undersökning från Riksbyggen.
  </p>
  
intro_image: /assets/img/riksbyggen.jpg
long_form:
  -
    type: text
    text: '<p>Nästan 20 procent ser över sin boendesituation till följd av&nbsp;coronapandemin. Det visar resultaten från en ny undersökning som fastighetsförvaltaren Riksbyggen låtit genomföra, där drygt 500 personer helt eller delvis besvarat&nbsp;frågor&nbsp;om sina&nbsp;boendeförhållanden&nbsp;under virusutbrottet. Undersökningen ska ha skickats ut under juli i år och de tillfrågade uppges ha varit boende i fastigheter som Riksbyggen förvaltar.&nbsp; <br><br>Samtliga resultat från undersökningen ska sammanställas under augusti, men redan nu kan Riksbyggen se “flera intressanta trender”. Det framgår av ett pressmeddelande från förvaltaren daterat den 24 juli 2020.&nbsp; <br><br>En av frågorna som ställdes var ”Har du eller din familj funderat på att förändra boendesituationen till en följd av pandemin?” och 17 procent av de tillfrågade svarade ja (14 procent), eller att de redan gjort en förändring (tre procent).&nbsp; <br><br>I undersökningen ingick också en del om de boendes arbetssituation under pandemin. Bland de tillfrågade uppgav 29 procent att de undvikit sin arbetsplats och 77 procent av dessa svarade att de arbetat hemifrån. Bland de som saknat hemmakontor har de flesta valt att jobba från köket eller vardagsrummet. <br>– Vid utformningen av framtidens bostäder kommer erfarenheterna från&nbsp;coronapandemin&nbsp;att få betydelse. Om fler kommer att fortsätta att jobba mer hemifrån efter&nbsp;corona&nbsp;hur påverkar det då planlösningen och behov av nya tekniska lösningar i framtidens bostäder? Vår undersökning ger en snabb ögonblicksbild av hur förändringen av användandet av bostäder har skett under&nbsp;coronapandemin, säger Riksbyggens vd Johanna&nbsp;Frelin&nbsp;i pressmeddelandet.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 722
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Riksbyggen
id: e846d060-4c72-42c3-a946-c2849bfd7861
