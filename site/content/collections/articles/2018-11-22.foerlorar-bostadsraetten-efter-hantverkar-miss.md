title: 'Förlorar sin bostadsrätt efter hantverkarmiss'
ingress: |
  <p><span class="TextRun SCXW56476380"><span class="NormalTextRun SCXW56476380">När en bostadsrätt renoverades med tillstånd av föreningen, kopplade hantverkare bland annat in en ledning till fel stam. Innehavaren tvingas nu lämna lägenheten då han inte åtgärdat felaktigheter i tid. </span></span>
  </p>
  
intro_image: /assets/img/mostphotos/10018437-stockholm.jpg
long_form:
  -
    type: text
    text: '<p>Innehavaren av en bostadsrätt&nbsp;på Kungsholmen&nbsp;i Stockholm renoverade lägenheten under våren 2015, med tillstånd från föreningen. Men i samband med detta kopplade hantverkare in avloppsledningen i fel stam, en gammal som inte längre var i bruk. Det resulterade i att en vattenskada uppstod fem våningar längre ned.<br><br>Arbetet&nbsp;utfördes&nbsp;dessutom inte av en&nbsp;rörmokare&nbsp;som var certifierad enligt så kallad&nbsp;Säker&nbsp;Vatteninstallation, ett krav enligt&nbsp;föreningens&nbsp;renoveringsregler. För&nbsp;föreningen&nbsp;innebar detta en risk att skador inte skulle&nbsp;täckas&nbsp;av den aktuella&nbsp;fastighetsförsäkringen. <br><br>Förutom detta togs radiatorer bort i både badrum och hall. Ingrepp gjordes även i anläggningen för ventilation.&nbsp; <br><br>Föreningen uppmanade honom att åtgärda felen, men när inget hände sades mannens nyttjanderätt av lägenheten upp i januari året därpå. Efter det ska innehavaren ha vidtagit åtgärder för att rätta till felen, men&nbsp;han&nbsp;vägrade att flytta.&nbsp;Då&nbsp;vände de sig till Stockholms tingsrätt,&nbsp;men där avslogs ansökan. Efter att ha överklagat beslutet hamnade målet därefter&nbsp;i Svea hovrätt, som tvärtom valde att gå på föreningens linje. <br><br>Bostadsrättsföreningen&nbsp;hävdade&nbsp;att bostadsrätten förverkats&nbsp;på grund av störningar och vanvård av lägenheten. <br><br>Enligt hovrätten var störningarna på en tolererbar nivå, och någon vanvård ansågs inte ha skett av själva lägenheten, utan under den. Dock bedömdes ingreppen gällande avloppsledningar och radiatorer som&nbsp;olagliga, och&nbsp;så pass allvarliga att innehavaren åsidosatt sina skyldigheter som bostadsrättshavare:&nbsp;Att iaktta ordning och gott skick i huset, i enlighet med bostadsrättslagen. <br><br>De&nbsp;åtgärder&nbsp;som innehavaren vidtog för att rätta till fel, efter att nyttjanderätten sagts upp, bedömdes inte heller ha&nbsp;återställt&nbsp;avloppsledningen och anslutningen till&nbsp;“dess tidigare skick”. <br><br>Hovrätten valde att bifalla&nbsp;föreningens&nbsp;yrkande om avflyttning&nbsp;från&nbsp;lägenheten.&nbsp;</p>'
template: articles/article
sponsored: false
artikel_typ: nyhet
views: 10068
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 33
link: '1'
categories: ovrigt
tags:
  - Stockholm
  - Kungsholmen
id: 80e1f1b6-ebeb-4eb7-8815-96362edac53b
