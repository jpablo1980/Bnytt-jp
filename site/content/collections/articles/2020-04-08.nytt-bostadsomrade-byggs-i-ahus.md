title: 'Nytt bostadsområde byggs i Åhus'
ingress: |
  <p>I Åhus ska 160 bostäder byggas i ett nytt bostadsområde. Nu står det klart vilka byggföretag som ska uppföra husen, meddelar Kristianstads kommun i ett pressmeddelande.
  </p>
  
intro_image: /assets/img/mostphotos/1887429-ahus-bykarna.jpg
long_form:
  -
    type: text
    text: '<p>Söder om Täppeleden i Åhus ska det nya bostadsområdet anläggas med 160 bostäder. Efter att totalt 36 förslag från 17 olika byggherrar inkommit har nu Kristianstads kommun beslutat vilka företag som erbjuds markanvisning i området. <br>– Intresset för att bygga i Kristianstads kommun är fortsatt stort och det är riktigt glädjande. Bland förslagen har vi tagit fram en fin mix av bostäder och ägarformer som gör området attraktivt för många människor, säger kommundirektör Christel Jönsson i ett pressmeddelande.&nbsp;</p><p><br></p><p>I pressmeddelandet från kommunen framgår det att de 160 bostäderna ska fördelas på fyra kvarter. Storlekarna på bostäderna ska variera mellan två och fem rum och kök. De byggföretag som valts ut är 3Hus, Svenska Boställen, Eksjöhus, Brinova och NCC.&nbsp;</p><p><br></p><p>I det första kvarteret kallat Hagtornen ska Svenska Boställen bygga 28 lägenheter i form av bostadsrätter och hyrköp. Eksjöhus bygger i kvarteret Kamomillen 20 bostadsrätter i form av radhus. I samma kvarter uppför Brinova hyresrätter. I kvarter Getapeln byggs 24 radhus som bostadsrätter av 3Hus och i kvarter Getramsen blir det 40 radhus i form av bostadsrätter som byggs av NCC. Även där byggs hyresrätter av Brinova.<br>– Det är roligt att det kommit in så många bra förslag. Det visar att intresset är stort för att bygga i Åhus. Vi vill att området ska visa upp spännande och smarta bostadslösningar och därmed bidra till Åhus attraktionskraft. Därför fastnade vi för den här lösningen, säger mark- och exploateringschefen Fredrik Ek.</p><p><br></p><p>Den 15 april ska byggföretagen skrivit under avtalen om markanvisning och då tas ett beslut i kommunstyrelsens arbetsutskott. Starten för bygget beräknas bli under våren 2021 och området ska vara klart under 2022.</p>'
template: articles/article
sponsored: false
artikel_typ: nyhet
views: 1848
puff_font_size: 24
article_font_size: 24
topnews_font_size: 42
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: nyproduktion
tags:
  - åhus
  - ncc
  - kristianstad
  - 3hus
  - 'Svenska boställen'
  - Toppnyhet
id: 772ded2e-b5a5-4c2a-9adf-e38f9f3581db
