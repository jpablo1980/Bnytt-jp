title: 'Betydligt lägre elpriser i oktober jämfört med ifjol'
ingress: |
  <p>Enligt Vattenfall blir spotpriserna för oktober i år betydligt lägre än under samma månad 2019. Även fastprisavtalen uppges ligga lägre än normalt.
  </p>
  
intro_image: /assets/img/b3979705167e1a67_800x800ar.jpg
long_form:
  -
    type: text
    text: '<p>Elpriserna i landet har varit lägre än normalt under en längre period och trenden håller i sig även i oktober. Det framgår av ett pressmeddelande från energiföretaget Vattenfall.&nbsp; <br><br>I&nbsp;elområde&nbsp;1, Norra Sverige (Luleå), landar spotpriset på 22 öre per kilowattimme, likaså i&nbsp;elområde&nbsp;2 som avser Norra Mellansverige (Sundsvall). I oktober ifjol var priset drygt 39 öre i samma&nbsp;elområden, enligt uppgift från Vattenfalls pressavdelning. Spotpriset i&nbsp;elområde&nbsp;3, Södra Mellansverige (Stockholm), ligger på 24 öre per kilowattimme i oktober 2020, jämfört med nära 41 öre samma månad 2019. <br><br>För&nbsp;elområde&nbsp;4 som avser Södra Sverige (Malmö) landar spotpriset avseende årets oktobermånad på 27 öre per kilowattimme. I oktober förra året låg spotpriset på nära 45,50 öre per kilowattimme i samma&nbsp;elområde.&nbsp; &nbsp; &nbsp; &nbsp;<br><br>Även fastprisavtalen uppges ligga på lägre prisnivåer än de brukar. Enligt Vattenfall är ett- och tvåårsavtalen runt 18 öre billigare än under samma månad i fjol. <br>– Med fortsatt ”rätt” väder, det vill säga milda temperaturer, riklig nederbörd och mycket vind, kan spotpriset närma sig en årsmedian som ligger runt 20 öre i södra Mellansverige. Det har inte inträffat sedan 2001, säger Jonas Stenbeck, privatkundschef Vattenfall Försäljning, i pressmeddelandet. <br><br>En annan av orsakerna till prisutvecklingen ska vara att coronapandemin pressat bränslepriserna (kol och olja) vilket uppges ha påverkat elpriserna i Sverige.&nbsp;<br><br></p><p>Spotpriset avser snittpriset på den nordiska elbörsen Nord Pool, exklusive moms, påslag och elcertifikat.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 117
puff_font_size: 24
article_font_size: 24
topnews_font_size: 42
clicks: 0
link: '1'
categories: energi-och-miljo
tags:
  - Vattenfall
  - 'Nord Pool'
  - Toppnyhet
id: 08bccda1-a09c-4185-bb0e-9e083e734791
