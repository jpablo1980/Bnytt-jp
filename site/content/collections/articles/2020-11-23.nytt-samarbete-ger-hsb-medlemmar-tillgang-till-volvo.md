title: 'Nytt samarbete ger HSB-medlemmar tillgång till Volvo'
ingress: |
  <p>HSB har inlett ett samarbete med Volvo Car Mobility som ger medlemmar tillgång till Volvo-bilar via bildelningstjänsten M. Detta enligt ett pressmeddelande.
  </p>
  
intro_image: /assets/img/m-volvo-car-mobility-residential.jpg
long_form:
  -
    type: text
    text: '<p>Genom ett nytt samarbete mellan bostadskooperationen HSB och&nbsp;Volvo Car&nbsp;Mobility&nbsp;erbjuds medlemmar i organisationen tillgång till&nbsp;bildelning&nbsp;via M,&nbsp;Volvo Car&nbsp;Mobilitys&nbsp;bildelningstjänst. <br><br>Enligt ett pressmeddelande från M gör tjänstens teknologi det möjligt att på ett dynamiskt sätt optimera dess flotta av bilar, genom att dra slutsatser av användarnas körmönster och behov. Det uppges resultera i&nbsp;att resursanvändningen blir mer effektivt och hållbar, samt&nbsp;en ökad tillgång på bilar. Om fler använder en delningstjänst istället för att köpa egen bil behövs också färre parkeringsplatser.<br>– Vi är väldigt glada och stolta över att kunna bidra till HSB:s miljömål. M vill inspirera till en mer medveten användning av bilar i städer och det gör vi bäst med andra progressiva organisationer, säger M:s affärsområdeschef Anna Eriksson i pressmeddelandet. <br><br>Det ska röra sig om ett rikstäckande samarbetsavtal som gör M tillgängligt för alla HSB:s medlemmar och bostadsrättsföreningar. De erbjuds “ett förmånligt alternativ till privat&nbsp;bilägande”. Även anställda i bolag inom HSB uppges få möjlighet att ansluta sig till avtalet för resor i tjänsten.&nbsp; <br>– Vi vill lyfta fram delade mobilitetstjänster som ett alternativ till privat&nbsp;bilägande. Med M får våra föreningar och medlemmar ett smart och bekvämt sätt att ha bil när man behöver en, och samtidigt slippa kostnader och ansvar för en egen bil. Framför allt är det viktigt för oss att driva en förändring mot mer hållbara alternativ, att varje bil används av flera är bättre för både miljön och klimatet, säger Jane Svensk i pressmeddelandet. Hon är kategoriansvarig inköpare på HSB Affärsstöd.&nbsp; <br><br>År 2019 var 4 000 bostadsrättsföreningar medlemmar i bostadskooperationen HSB, enligt kooperationens hemsida.&nbsp;&nbsp;</p><p>Av M:s hemsida framgår att de bilar från Volvo som ingår i tjänstens flotta är av typerna kombi och SUV.</p>'
template: articles/article
sponsored: false
hide_from_home: false
artikel_typ: nyhet
views: 371
puff_font_size: 24
article_font_size: 24
topnews_font_size: 38
clicks: 0
link: '1'
categories: energi-och-miljo
tags:
  - HSB
  - 'Volvo Car Mobility'
  - M
  - Toppnyhet
id: bd9b6e94-e900-4bdd-8388-a2c38e4663ce
