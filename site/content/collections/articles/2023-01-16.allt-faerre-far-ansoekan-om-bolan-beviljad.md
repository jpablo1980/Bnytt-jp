title: 'Allt färre får ansökan om bolån beviljad'
ingress: |
  <p>Under sista kvartalet 2022 fick betydligt färre bostadsspekulanter sin bolåneansökan beviljad än under kvartal tre. Det rapporterar SVT med hänvisning till uppgifter från Zmarta.
  </p>
  
intro_image: /assets/img/img-4635-1673865172.jpg
long_form:
  -
    type: text
    text: '<p>Det har blivit allt svårare för bostadsspekulanter att finansiera förvärv genom bolån. Under kvartal fyra ifjol avslogs var fjärde bolåneansökan jämfört med omkring var sjätte kvartalet innan. Det framgår av SVT Nyheter Jönköpings rapportering, med hänvisning till uppgifter från jämförelsesajten Zmarta. <br><br>Första kvartalet 2022 uppgick andelen avslagna bolåneansökningar till 15,1 procent, för att sedan landa på elva procent under kvartal två. Det tredje kvartalet ifjol avslogs 15,7 procent av bolåneansökningarna och kvartalet därpå avslogs 24,5 procent. Jämför man snittet för de tre första kvartalen med noteringen för det sista, handlar det om en uppgång om nära 80 procent enligt SVT. <br><br>I inslaget intervjuas Björn Runfeldt som är kontorschef på Länsförsäkringar Bank i Jönköping. Han uppger att banken är mer försiktig när det kommer till att bevilja lån till köp av objekt i mindre bostadsrättsföreningar och “såna med höga lån”. Vidare berättar han om bankens syn kring dubbla boenden. <br>– Vi ser ju gärna att man inte står med dubbelt boende, utan att man säljer först och köper sen, säger Björn Runfeldt till SVT.</p>'
template: articles/article
sponsored: false
hide_from_home: false
artikel_typ: nyhet
views: 527
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - 'SVT Nyheter'
  - 'Länsförsäkringar Bank'
  - Zmarta
  - Toppnyhet
id: d23244a8-8ce6-4f9c-9951-9572c64e6bb4
