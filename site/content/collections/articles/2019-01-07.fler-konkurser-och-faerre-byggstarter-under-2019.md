title: 'Fler konkurser och färre byggstarter under 2019'
ingress: |
  <p>Det ser ut som att verkligheten nu kommit ikapp bostadsmarknaden. Nu sjunker priserna och nybyggena minskar rejält. Konkurser och sammanslagningar av byggbolag väntar också under det nya året, menar experterna.
  </p>
  
intro_image: /assets/img/mostphotos/18110474-byggarbetsplats.jpg
long_form:
  -
    type: text
    text: '<p>Bostadsrättsnytt har tidigare skrivit om att byggstarterna beräknas bli färre under 2019 och att priserna förväntas ligga kvar på samma nivå som under 2018. Nu spås även framtiden för byggbolagen, som inte ser så ljus ut. Michael Grahn, chefsekonom på Danske Bank, förklarar att det finns cirka 50 000 bostäder som ännu inte är färdigbyggda.<br>– Jag tror att det kommer ut väldigt mycket bostäder på marknaden framöver. Det finns väldigt mycket i produktion, relativt för försäljningsläget, säger Michael Grahn till Dagens Nyheter.</p><p>Michael Grahn menar att det kommer ta många år innan en balans skapas mellan utbudet och efterfrågan när det kommer till nybyggda bostadsrätter. Det innebär att priserna på de nybyggda bostäder behöver sänkas, vilket leder till en konkurrens mellan de äldre bostäderna och de nybyggda. Enligt Michael Grahn kan det röra sig om en prissänkning på 10 till 15 procent.</p><p>Lennart Weiss är kommersiell direktör på Veidekke och tror att slutsatsen av att byggbolagen tvingas sälja sina nybyggen billigare är fler konkurser i byggbranschen.<br>– På entreprenörsidan har antalet konkurser redan ökat mycket. När det gäller projektutvecklare så blir det inget massras, men ett antal företag kommer att få det svårt. Jag utgår från en kraftig konsolidering på 3-5 års sikt. En del kommer att slås ut, andra kommer att köpas upp, säger Lennart Weiss till Dagens Nyheter.</p><p><br></p>'
template: articles/article
sponsored: false
artikel_typ: nyhet
views: 917
puff_font_size: 24
article_font_size: 24
topnews_font_size: 48
clicks: 31
link: '1'
categories: bostadsmarknad
tags:
  - Veidekke
  - Nybyggen
  - Toppnyhet
id: 93e3ef52-5017-479d-98c9-7b317d799cb9
