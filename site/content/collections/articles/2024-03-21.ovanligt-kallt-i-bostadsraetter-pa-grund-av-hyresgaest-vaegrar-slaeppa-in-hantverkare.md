title: 'Ovanligt kallt i bostadsrätter på grund av hyresgäst – vägrar släppa in hantverkare'
ingress: |
  <p>Ett 20-tal bostadsrättsinnehavare i en förening i Stockholm har det ovanligt kallt i sina lägenheter. Enligt brf-ordföranden beror detta på att en hyresgäst i föreningens lokaler vägrar släppa in hantverkare, rapporterar SR P4 Stockholm.
  </p>
  
intro_image: /assets/img/1888837-classic-wooden-thermometer.jpg
long_form:
  -
    type: text
    text: '<p>I ett bostadsrättshus i Akalla bor en 70-årig kvinna. Hon har kallt inne i lägenheten och termometern visar nio grader. Hon har inte heller haft något varmvatten. Avsaknaden av värme och varmvatten har pågått i flera veckor, enligt Sveriges Radio (SR) P4 Stockholm. <br><br>Det är inte bara den 70-åriga kvinnans lägenhet som är kall, utan även ett tjugotal till. Anledningen till att lägenheterna i bostadsrättsföreningen är kalla är en konflikt mellan föreningen och ett företag som hyr lokaler i fastigheten. <br><br>Ordföranden i bostadsrättsföreningen berättar för P4 Stockholm att företaget som hyr in sig vägrat att släppa in hantverkare i lokalerna i samband med ett stambyte. Enligt ordföranden är det en del i byggnaden som har värmerör och hantverkarna behöver komma åt dessa via lokalerna för att koppla på värmen i huset ordentligt. “Vi får inte tillträde till lokalen”, säger ordföranden till radiokanalen. <br><br>Trots att information om stambytet gått ut för flera år sedan vägrar företaget alltså att låta hantverkare komma in i deras hyrda lokaler. P4 Stockholm har sökt ledningen för företaget flera gånger, men de har inte svarat. <br><br>Enligt Folkhälsomyndigheten bör temperaturen i en lägenhet vara mellan 20 och 23 grader.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 911
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: energi-och-miljo
tags:
  - SR
  - 'P4 Stockholm'
id: c0edc6c9-619a-4783-a948-c3a9ce937d92
