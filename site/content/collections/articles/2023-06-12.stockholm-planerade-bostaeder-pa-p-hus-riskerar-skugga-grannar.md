title: 'Stockholm: Planerade bostäder på p-hus innebär risk för skuggning – grannar oroade'
ingress: |
  <p>I Skarpnäck, Stockholm, planeras flera p-hus bebyggas med bostäder. Då husen kan bli betydligt högre än idag finns risk för skuggning av närliggande bebyggelse, vilket oroar boende i området. Det rapporterar Mitt i.
  </p>
  
intro_image: /assets/img/25888001-tunnelbanestation-skarpnack-entre-1686560446.jpg
long_form:
  -
    type: text
    text: '<p>På tre ställen i Skarpnäck i Stockholm Söderort kan parkeringshus för bilar bebyggas med totalt 190 bostäder inom några år. Det är i alla fall vad husens ägare, Green Park och Stockholms stad, planerar för, rapporterar lokaltidningen Mitt i Söderort. Dock uppges planarbetet för projektet ha pågått i sju år. Ett omarbetat förslag där husen blivit lägre att minska risken för skuggning ska nu vara ute på granskning.&nbsp; &nbsp;<br>– Men det går inte att undvika viss skuggning, säger stadsbyggnadskontorets stadsplanerare Johanna Rosvall till Mitt i.<br><br>Risken att drabbas av skuggning är något som oroar boende i området. Till exempel kan p-hus belägna vid Horisontvägen/Pilotgatan gå från en höjd på 14 meter till att nå mellan 18–21 meter. Boende i lägenheter på lågt belägna våningsplan kan påverkas extra hårt av den planerade bebyggelsen. Mitt i har träffat två kvinnor som bor i ett kvarter intill p-huset ifråga, vilka ingår i en arbetsgrupp med syfte att få politiker engagerade i frågan. <br>– Underlaget som finns gör att politikerna som ska fatta beslut inte får upp ögonen för hur påbyggnaderna påverkar under det mörka halvåret. Skuggstudien visar midsommar och vårdagjämningen, men inte det mörka halvåret, säger en av kvinnorna till tidningen. <br><br>Tanken är att tre p-hus (punkthus) ska byggas på med 2–4 våningar innehållande lägenheter i olika storlekar, vilka ska bli bostadsrätter och/eller hyresrätter. Mitt i uppger Stockholms stadsbyggnadskontor som källa för uppgifterna.</p>'
template: articles/article
sponsored: false
hide_from_home: false
artikel_typ: nyhet
views: 183
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Mitt i Söderort'
  - 'Stockholms stad'
  - 'Green Park'
id: 3614f228-7d0b-41c2-8500-e1f0da20e1d6
