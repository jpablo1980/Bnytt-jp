title: 'Riksbyggen vill skapa trygghet med Huskurage'
ingress: |
  <p>Vad som sker bakom stängda dörrar i ett flerbostadshus är svårt att veta. Riksbyggen inför nu policyn Huskurage för att uppmana fler boende att bli uppmärksamma och ingripa om de befarar att någon granne far illa. Detta enligt ett pressmeddelande.
  </p>
  
intro_image: /assets/img/mostphotos/31656218-house-apartment-building-with-balconies-blue-sky.jpg
long_form:
  -
    type: text
    text: '<p>Varje år dödas 20 personer av en nuvarande eller tidigare partner i Sverige. Även vart tionde barn lever i ett hem där våld mot en förälder förekommer. På grund av detta har Riksbyggen nu valt att anta policyn Huskurage. Huskurage är en ideell förening som grundades 2014 av kriminologen och debattören Nina Rung och hennes man Peter för att förebygga och förhindra våld i nära relationer.&nbsp;</p><p>– Tyvärr är frågan om våld mot närstående mer aktuell än någonsin. Genom att anta Huskurage policy tar bostadsrättsföreningen ett tydligt ställningstagande att man arbetar aktivt för att minska våld i hemmet och att alla ska kunna känna sig trygga, säger Karolina Brick, miljöchef och tillträdande hållbarhetschef på Riksbyggen, i ett pressmeddelande.&nbsp;</p><p><br></p><p>I pressmeddelandet från bostadsutvecklaren skriver de att policyn ger bostadsrättsföreningar ett verktyg som är behjälpligt för de boende när det kommer till situationer där de befarar att våld förekommer. Huskurage består av tre punkter som man går igenom om man misstänker att en granne utsätts för våld. Det första man bör göra är att knacka på. Om det behövs ska man hämta hjälp från flera grannar. Den tredje punkten är att ringa polisen. Om situationen känns hotfull ska polis alltid kontaktas.&nbsp;</p><p><br><br></p><p>Om en bostadsrättsförening vill införa policyn är det gratis och börjar med ett beslut på ett styrelsemöte. När beslutet är fattat kan information om Huskurage hämtas och sättas upp i bostadshusen. De boende ska också informeras.&nbsp;</p><p>– Det finns färdiga informationslappar att sätta upp i trapphusen om hur man som boende bör agera om man misstänker våld i hemmet. Med Huskurage metod kan grannar rädda liv utan att själva utsätta sig för fara, säger Therese Berg, hållbarhetschef på Riksbyggen.</p>'
template: articles/article
sponsored: false
hide_from_home: false
artikel_typ: nyhet
views: 218
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - riksbyggen
  - huskurage
  - trygghet
  - 'nina rung'
  - toppnyhet
id: 76eba58e-667c-4e0a-9488-88ff35fd43a1
