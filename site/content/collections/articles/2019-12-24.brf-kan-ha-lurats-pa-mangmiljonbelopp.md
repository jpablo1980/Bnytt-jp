title: 'Brf i Skåne kan ha lurats på miljoner'
ingress: |
  <p>En bostadsrättsförening i Kristianstad i Skåne län har gjort en polisanmälan om att de kan ha blivit lurade på flera miljoner kronor. Det ska ha skett i samband med att förening beställt ett arbete från en entreprenör som sedan aldrig genomförde jobbet. Under flera månader har föreningen varken lyckats nå entreprenören eller styrelsen som gjorde den stora utbetalningen, skriver Kristianstadsbladet.
  </p>
  
intro_image: /assets/img/mostphotos/19994798-polisen.jpg
long_form:
  -
    type: text
    text: '<p>En bostadsrättsförening i Kristianstad tecknade ett avtal med en entreprenör för att fixa ett flertal brister i föreningens lägenheter. Avtalet tecknades av den tidigare styrelsen och den nuvarande styrelsens ordförande menar att det betalats ut 4,6 miljoner kronor för arbetet. Men entreprenören har fortfarande inte dykt upp, trots att betalningen gjordes i våras, skriver Kristianstadsbladet. <br><br>Bostadsrättsföreningen har flera gånger försökt få tag på entreprenören och den tidigare styrelsen, men utan resultat. <br>– Vi har skickat rekommenderade brev och försökt på alla möjliga olika sätt. Men entreprenören hämtar inte ut de rekommenderade breven och den tidigare styrelsen har inte kommit på mötena som vi har försökt få till, säger föreningens nuvarande ordförande till Kristianstadsbladet.<br><br>I förra veckan gjorde föreningen en polisanmälan och polisen har inlett en förundersökning om grov trolöshet mot huvudman. Det är ett brott som kan ge upp till sex månaders fängelse. <br>– Nu får vi utreda vilka omständigheter som har legat bakom det här och vem det är som ska ses som misstänkt, om det nu är ett brott som har begåtts, säger polisens presstalesperson Robert Loeffel till Kristianstadsbladet.<br><br>Bostadsrättsnytt har tidigare skrivit flera artiklar om ett liknande fall där<a href="https://bostadsrattsnytt.se/nyheter/ovrigt/2018-08-24-att-plundra-en-bostadsrattsforening-om-nar-brf-ida-blastes-pa-en-formogenhet">&nbsp;Brf Ida i Rosengård</a> i Malmö drabbades hårt.&nbsp;</p>'
template: articles/article
sponsored: false
artikel_typ: nyhet
views: 636
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - kristianstadsbladet
  - brott
id: ee93545d-f81f-41b3-b4ac-67eb6810d271
