title: 'Göteborg: Allt fler vill hyra ut sin bostad'
ingress: |
  <p>Enligt sajten Qasa, som driver Blocket Bostad, har antalet annonser för uthyrning av bostäder ökat med 70 procent i Göteborg. En förklaring till denna ökning är det tuffa ekonomiska läget, skriver Dagens Nyheter.
  </p>
  
intro_image: /assets/img/mostphotos/63175609-vy-over-goteborg-hamn.jpg
long_form:
  -
    type: text
    text: '<p>Att många hushåll har det tufft ekonomiskt är ingen nyhet. Ett sätt att få in mer pengar är att hyra ut sin bostad i andra hand. Nu berättar Qasa, de som driver Blocket Bostad, att de sett en stor ökning av annonser där bostäder hyrs ut. I Göteborg har antalet bostadsannonser ökat med 70,2 procent de senaste tolv månaderna.&nbsp;</p><p><br></p><p>Varför annonserna ökat så kraftigt kan bero på ekonomin, menar Qasas vd Fredrik Strömsten.&nbsp;</p><p>– Det beror på det ekonomiska läget, där människor som äger bostäder haft kraftiga kostnadsökningar och vill hyra ut ett ledigt rum eller en hel lägenhet, exempelvis de som ska provbo ihop med en sambo, säger han till Dagens Nyheter (DN).&nbsp;</p><p><br></p><p>DN skriver också att fler annonser gör att det tar längre tid att få sin bostad uthyrd. I genomsnitt tar det 38 procent längre tid nu att hyra ut sin bostad, jämfört med ett år sedan. Ökningen av hyran har planat ut, trots att många bostadsägare för högre kostnader. I Göteborg har hyran på andrahandsmarknaden ökat med 5,3 procent för lägenheter och 2,7 procent för villor.&nbsp;</p><p><br></p><p>Fler verkar också vilja hyra i andra hand istället för att köpa en bostad, speciellt i huvudstaden.&nbsp;</p><p>– I Stockholm kan det numera vara billigare att hyra i andrahand än att köpa. Då kanske man väljer det alternativet i hopp om att bostadspriserna kommer att sjunka, eller tills att man hittar rätt lägenhet. När du inte betalar en premie för flexibiliteten blir det en mer intressant möjlighet, säger Fredrik Strömsten till tidningen.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 381
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: ovrigt
tags:
  - toppnyhet
  - 'dagens nyheter'
  - qasa
  - 'blocket bostad'
  - uthyrning
  - 'andra hand'
id: 0b0dfb22-a305-4a5a-9f7a-fe8a05e08dd0
