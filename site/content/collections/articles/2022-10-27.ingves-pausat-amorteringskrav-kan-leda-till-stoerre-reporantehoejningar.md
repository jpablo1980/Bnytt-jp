title: 'Ingves: Pausat amorteringskrav kan leda till större reporäntehöjningar'
ingress: |
  <p>Enligt riksbankschef Stefan Ingves är det troligt att ett pausat eller slopat amorteringskrav leder till ännu högre reporäntehöjningar. Det sade han i det senaste avsnittet av 30 minuter i SVT.
  </p>
  
intro_image: /assets/img/skarmavbild-2022-10-27-kl.-12.12.18.png
long_form:
  -
    type: text
    text: '<p>Den 26 oktober i år gästades SVT-sända “30 minuter” av riksbankschef Stefan Ingves. Där fick han bland annat frågor av programledare Anders Holmberg om det ekonomiska läget i landet, hur mycket styrräntan kan komma att höjas framöver och om vad anser han om regeringens ekonomiska politik. <br><br>I slutet av programmet kom förslaget om slopat amorteringskravet på tal. Kravet innebär att en person med bolån måste amortera på det om lånet överstiger 50 procent av bostadens värde. Stefan Ingves ska nyligen ha uttalat sig om förslaget i finansutskottet och sagt att det vore som att skjuta sig själv i foten. I 30 minuter förklarade han sitt uttalande lite närmare.<br>– Sverige är en liten öppen ekonomi med mycket stora kapitalflöden in och ut. Alla i hela världen, inklusive i Sverige, vet att vi har stora problem på vår bostadsmarknad och att hushållen har ökat sin upplåning under mycket lång tid och bolånen är stora. Då har vi ögonen på oss i från resten av världen och att då börja skruva i dom här systemen på ett sådant sätt så att, så fort det tar emot lite, så ska man inte behöva betala nått på sina lån. Det är en dålig idé och det kan kosta mycket.<br><br>Han gav också sin syn på vad ett förändrat amorteringskrav skulle kunna leda till.<br>– Samtidigt så är det så att vi har ett behov av att få ner inflationen i Sverige och då höjer vi räntan och om man då börjar kompensera för det genom att ändra på amorteringarna samtidigt, då motverkar det penningpolitiken. Och då har man nästan bett om ännu högre räntehöjningar. <br><br>Det uttalandet fick programledaren att be om ett förtydligande. Menade Stefan Ingves att om regeringen slopar eller pausar amorteringskravet så kommer reporäntan höjas? På det svarade riksbankschefen såhär:<br>– Ja, det pekar i alla fall åt det hållet. <br><br>Anders Holmberg påpekade därefter att alla fyra regeringspartier under valrörelsen framfört att de ville slopa eller pausa amorteringskravet, i syfte att underlätta för människor i den kris som väntar. Men enligt Stefan Ingves höll fast vid att det inte vore någon bra idé. <br>– Jo, men det är inte helt ovanligt i alla möjliga olika ekonomier inklusive den svenska, att man vill göra någonting som man inte bör göra. Och det har att göra med att det finns alltid en strävan att här och nu söka efter en gratislunch. Och alla sådana försök brukar förr eller senare leda till att man får ännu större bekymmer längre fram, sade riksbankschefen.</p>'
template: articles/article
sponsored: false
hide_from_home: false
artikel_typ: nyhet
views: 130
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - SVT
  - Riksbanken
id: c9dcc0b0-61f1-4029-8418-76262136308c
