title: 'Hela kommuner anmälda som utsatta – nu kan ebo-lagen ändras igen'
ingress: |
  <p>En förändrad ebo-lag börjar gälla i sommar, men efter att hela kommuner anmälts som utsatta områden för att kunna undantas från lagen vill regeringen ändra den igen.
  </p>
  
intro_image: /assets/img/20229453-landskrona-kommunvapen_.jpg
long_form:
  -
    type: text
    text: '<p>Den första juli i år börjar en förändrad&nbsp;ebo-lagstiftning gälla i landet, en lag som i dagsläget ger asylsökande rätt att bosätta sig var de vill i landet i väntan på att deras asylansökan ska prövas. Tanken med förändringen är att asylsökande&nbsp;som flyttar till ett socialt utsatt område ska bli av med sin dagersättning. Det framgår av Sveriges Radios (SR) tidigare rapportering.<br><br>Under våren har regeringen givit 32 kommuner med utsatta områden möjlighet att anmäla dessa till myndigheten Migrationsverket, för att de ska kunna undantas från lagen.&nbsp; <br><br>I vintras listade Migrationsverket kommunerna ifråga på sin hemsida: Borlänge, Borås, Botkyrka, Eskilstuna, Filipstad, Gävle, Göteborg, Halmstad, Helsingborg, Huddinge, Järfälla, Jönköping, Karlskrona, Katrineholm, Kristianstad, Landskrona, Linköping, Malmö, Motala, Norrköping, Nyköping, Perstorp, Sandviken, Stockholm, Södertälje, Trollhättan, Uddevalla, Uppsala, Västerås, Växjö, Åstorp och Örebro. <br><br>Men nu rapporterar SR att regeringen vill justera lagändringen i efterhand, som ger kommunerna rätt att neka asylsökande som bosätter sig i utsatta områden rätt till dagersättning. Skälet uppges vara att elva av 32 kommuner valt att anmäla hela staden som utsatt.&nbsp; &nbsp;<br><br>Bland de som anmält hela kommuner som utsatta områden är till exempel Göteborg och Malmö. Deras motivering ska bland annat vara att åtgärden behövs för att bättre klara av integrationen. <br>– Vi har ju sett att en del kommuner anmäler sina allra rikaste stadsdelar, och det var ju aldrig syftet med själva reformen utan det var ju för att undvika trångboddhet och sociala problem, säger migrationsminister Morgan Johansson till SR. <br><br>Redan i januari rapporterade SR om att Landskrona beslutat att anmäla hela kommunen som undantag från&nbsp;ebo-lagen. Ytterligare kommuner som då uppgavs planera att göra detsamma var Katrineholm, Kristianstad och Helsingborg. <br><br>Beslutet om att områden skulle kunna undantas från&nbsp;ebo-lagen var ett gemensamt beslut som fattades av regeringen, Centerpartiet och Liberalerna. Dock har Centerpartiet, och även Miljöpartiet, framfört kritik mot kommuners agerande i frågan. Regeringen har nu ändrat ståndpunkt i frågan och föreslår en förordningsändring som i ett första steg läggs ut på remiss. <br><br>Enligt förslaget om förordningsändring ska länsstyrelserna nästa år få möjlighet att stoppa en kommun från att undanta områden från lagen, om det uppenbarligen inte anses motiverat. Om förordningsändringen går igenom kan kommuner behöva dra tillbaka anmälningar om undantag som redan gjorts.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 853
puff_font_size: 24
article_font_size: 24
topnews_font_size: 38
clicks: 0
link: '1'
categories: bostadsmarknad
tags:
  - SR
  - Centerpartiet
  - Liberalerna
  - Miljöpartiet
  - Migrationsverket
  - ebo
  - regeringen
  - Toppnyhet
id: 917b84a8-a339-42c7-bb57-1b86889d2024
