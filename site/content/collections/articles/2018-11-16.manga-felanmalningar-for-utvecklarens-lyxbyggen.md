title: 'Många felanmälningar gällande utvecklarens lyxbyggen'
ingress: |
  <p>Tidningen Byggnadsarbetaren har uppmärksammat flera fall där bostadsrättsföreningar upptäckt brister i sina hus, byggda av Oscar Properties.
  </p>
  
intro_image: /assets/img/mostphotos/2579069-hammarby-sjostad.jpg
long_form:
  -
    type: text
    text: '<p>Bostadsutvecklaren Oscar Properties nisch är exklusiva lägenheter, men flera av bostadsrättsföreningarna i Stockholm med hus byggda av utvecklaren har rapporterat in brister. Det skriver tidningen Byggnadsarbetaren. I vissa fall har felen inte åtgärdats förrän efter att rättsliga åtgärder vidtagits. </p><p>Oscar Properties byggde om Luma Lampfabrik i Hammarby sjöstad till lägenheter 2010 och bostadsrättsföreningen Glödlampsfabriken bildades. Föreningen har därefter påträffat flera konstruktionsfel, bland annat upptäcktes stora problem med ventilationen under en kontroll. </p><p>Tidningen listar nio olika bostadsrättsföreningar som drabbats. Bland dessa finns Brf Glödlampsfabriken i Hammarby sjöstad, som under en kontroll upptäckte flera konstruktionsfel, till exempel gällande ventilationen. Man hittade också felkopplade dagvattenledningar, som orsakade översvämningar i föreningens lokaler och gjorde så att avloppsvatten hamnade fel. Föreningens ordförande berättar för Byggnadsarbetaren att styrelsen varit tvungna att driva detta mot Oscar Properties, för att försöka få bukt med problemen.  </p><p>En annan brf som upptäckt fel är Kampementparken på Östermalm. De valde att processa mot bostadsutvecklaren för att få ordning på ventilation, fuktskador, isolering och tätning.  </p><p>Och i Nacka ledde en felkonstruktion att ett tak behövde läggas om hos Brf Läderfabriken. </p><p>Oscar Properties å sin sida menar att de bygger unika bostäder och att det handlar om komplicerade processer där fel ibland kan inträffa, men att de tar ansvar och alltid månar om “att snabbt lösa problem”.&nbsp;&nbsp;</p>'
template: articles/article
sponsored: false
artikel_typ: nyhet
views: 1413
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
categories: nyproduktion
tags:
  - Byggnadsarbetaren
clicks: 26
id: ebf06ecc-4a97-4ca2-bd27-4e717fe497af
