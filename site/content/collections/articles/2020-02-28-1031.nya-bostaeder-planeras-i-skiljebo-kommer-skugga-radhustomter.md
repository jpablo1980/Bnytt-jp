title: 'Nya bostäder planeras i Skiljebo – kommer skugga radhustomter'
ingress: |
  <p>Stadsdelen Skiljebo i östra Västerås kan komma att utökas med 150 – 200 nya bostäder från JM. Majoriteten av dessa planeras att bli bostadsrätter. I detaljplanen för projektet finns en solstudie med som visar att vissa befintliga radhustomter kommer att skuggas av nyproduktionen, kvällstid under sommarhalvåret.
  </p>
  
intro_image: /assets/img/detaljplan-skiljebo-flygbild.jpg
long_form:
  -
    type: text
    text: '<p>Byggbolaget JM planerar för 150 – 200 nya bostäder i stadsdelen Skiljebo i östra Västerås, vilka är tänkta att inrymmas i&nbsp;flerbostadshus och radhus med upplåtelseformerna äganderätt och bostadsrätt.&nbsp;Enligt uppgift från Västerås stad antogs detaljplanen av byggnadsnämnden den 20 februari i år. Planområdet beskrivs ligga cirka 2,5 kilometer från Västerås centrum och bostadsbygget väntas kunna påbörjas inom 1,5 år om detaljplanen och förrättningen vinner laga kraft. <br><br>Viktor Ståhl är planarkitekt på stadsbyggnadsförvaltningen och berättar för Bostadsrättsnytt att runt 80 procent av bostäderna planeras att bli bostadsrätter och 20 procent ägarlägenheter, i alla fall som det ser ut i dagsläget. Vidare har fem procent av beståndet avsatts för sociala bostäder som kommunen ska få möjlighet att köpa. Social hållbarhet beskrivs som ett centralt begrepp i planförslaget.&nbsp;Tyréns&nbsp;har varit ansvarig arkitekt i detaljplaneprojektet.&nbsp;<br><br></p>'
  -
    type: image
    photo: /assets/img/dp1898-vy-ekevagen.jpg
    caption: 'Visionsbild av flerbostadshus som JM planerar vid Ekevägen i Skiljebo. Bildkälla: Tyréns'
    size: Normal
  -
    type: text
    text: '<p>Längs med&nbsp;Ekevägen&nbsp;ska det enligt detaljplanen byggas flerbostadshus på mellan tre till fem våningar. Husens fasader får varierande kulörer och tegel beskrivs som det dominerande materialet.&nbsp; <br><br>I vad som kallas “det inre gårdsrummet” är tanken att punkthus ska uppföras, mellan fem och sju våningar höga.&nbsp; <br><br>Vidare är planen att fyra radhuslängor ska uppföras i området med totalt elva bostäder. Husen kan bli tre våningar höga med en maximal nockhöjd om tio meter, där den tredje våningen maximalt får uppta 66 procent av&nbsp;byggnadsarean&nbsp;för respektive byggrätt.&nbsp; <br><br>I detaljplanen finns information om att en&nbsp;solstudie&nbsp;gjorts som visar att ny föreslagen bebyggelse längs&nbsp;Ekevägen&nbsp;kommer att påverka omgivande bebyggelse genom skuggning. Det ska handla om vissa trädgårdar tillhörande två befintliga radhuslängor vid nordöstra sidan av&nbsp;Ekevägen, främst under vår- och sommarkvällar.&nbsp; <br>–&nbsp;Solstudien&nbsp;visar att fem stycken av de befintliga radhustomterna på andra sidan&nbsp;Ekevägen, skuggas av ny bebyggelse på vår- och sommarkvällar. Stadsbyggnadsförvaltningens bedömning är att detta inte medför en betydande olägenhet för de boende. Detta för&nbsp;att&nbsp;skuggningen endast&nbsp;sker&nbsp;under&nbsp;en begränsad del av året, säger Viktor Ståhl till Bostadsrättsnytt.<br><br>Han tillägger också att det är svårt att förtäta en stad och tillgodose det betydande allmänna intresset för nya bostäder, utan att detta medför skuggning av omgivande fastigheter.<br><br>Solstudien&nbsp;visar även att “föreslagna radhus” kommer att påverkas av skuggning från skog i söder. Men husen kan få takterrasser för att öka möjligheterna till solexponering.&nbsp; <br>– De nya radhustomterna hamnar lite i skugga på grund av ett skogsparti i söder. Terrass kan dock finnas på taken för mer&nbsp;solmöjligheter. I sin helhet kan en hög boendekvalitet erbjudas i området. Framförallt på grund av en ny aktivitetspark med&nbsp;lekstig&nbsp;som är särskilt bra för barn och ungdomar. Även med en omedelbar närhet till skogen som exempelvis erbjuder promenader, säger Viktor Ståhl. <br><br>Utöver bostäderna planerar Västerås stad för en allmän aktivitetspark och&nbsp;lekstig&nbsp;i anslutning till det nya kvarteret. I detaljplanen föreslås också en dagvattenåtgärd i form av anläggandet av en torrdamm med planteringar, då planområdet uppges vara sårbart vid skyfall. Den ska tjäna som översvämningsyta och länka samman grönområdet mellan Stigbergsskogen och Högby Skogsfjäll.&nbsp;</p>'
template: articles/article
sponsored: false
artikel_typ: nyhet
views: 1802
puff_font_size: 24
article_font_size: 24
topnews_font_size: 48
region:
  - be2b6036-73b1-4f95-9957-4ad5bcabc684
clicks: 0
link: '1'
categories: nyproduktion
tags:
  - JM
  - 'Västerås stad'
  - Tyréns
id: 7823e1d6-a06b-4d65-8d37-6bbd2c40b175
