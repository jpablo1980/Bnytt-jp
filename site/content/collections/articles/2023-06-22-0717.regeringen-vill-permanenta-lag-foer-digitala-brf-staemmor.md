title: 'Regeringen vill permanenta lag för digitala brf-stämmor'
ingress: |
  <p>I en ny lagrådsremiss föreslår regeringen att den tillfälliga lagen för digitala stämmor i exempelvis bostadsrättsföreningar, vilken infördes under pandemin, ska bli permanent.
  </p>
  
intro_image: /assets/img/21706680-stockholm-rosenbad-1687373278.jpg
long_form:
  -
    type: text
    text: '<p>Regeringen har lämnat in ett förslag till Lagrådet om att permanenta möjligheten för till exempel bostadsrättsföreningar att hålla digitala stämmor, i allmänhet gäller förslaget ekonomiska föreningar och aktiebolag. En brf som vill nyttja denna möjlighet ska kunna bestämma det genom stadgarna. Utöver det vill regeringen att det under extraordinära omständigheter ska gå att hålla stämmor digitalt utan krav på stöd i stadgarna.&nbsp; <br><br>Initiativet motiveras bland annat med att dagens regler hindrar digitala stämmor. I nuläget gäller att stämman ska vara ett fysiskt möte som kräver medlemmarnas närvaro och röster, antingen personligen eller via ombud. Dock hindrar inte bestämmelsen om plats/ort för stämman medlemmar från att delta digitalt genom nyttjande av videoteknik.&nbsp; <br><br>Däremot är det inte möjligt att hålla helt digitala föreningsstämmor, förutom om samtliga medlemmar skulle ge sitt samtycke till det. <br><br>I april 2020, i början av pandemin, infördes en lag om tillfälliga undantag i syfte att minska risken för smittspridning i samband med genomförandet av bolags- och föreningsstämmor. Lagändringen gjorde det möjligt att hålla stämmor helt utan fysiskt deltagande.&nbsp; <br><br>På grund av ökad smittspridning återinfördes de tillfälliga undantagen i mars 2022, för att upphöra vid slutet av samma år. Sedan våren 2021 har Justitiedepartementet utvärderat de tillfälliga lagarna genom samrådsmöten. Tanken var att samla in underlag inför utformning av eventuella permanenta regler för digitala bolags- och föreningsstämmor. <br><br>Deltagare vid samrådsmötena har varit företag, myndigheter och organisationer som på olika sätt berörts av de tillfälliga reglerna. Slutsatsen som departementet dragit är att det varit ett stort intresse för digitala stämmor samt att många föreningar och bolag genomfört sådana. Men samtidigt ska ett stort antal ha avstått då de varit oroliga för teknikstrul. <br><br>I lagrådsremissen lyfts också att digitala stämmor tillåts i Sveriges grannländer. Detta följs av att en rad fördelar presenteras. Till exempel att modern teknik möjliggör för fler att delta och att ett större deltagande kan innebära mer demokrati i föreningen, vilket kan ge en ökad legitimitet för beslut som fattas. Vidare innebär digitala stämmor möjligheter att dra ned på kostnader för stämmolokal och resor. <br><br>En annan punkt gäller möjligheten till poströstning. Det konstateras att det inte bör införas krav i lag på att digitala stämmor ska kombineras med detta, bland annat då demokratin kan bli lidande om många väljer att rösta innan de lyssnat till eventuella diskussioner eller tagit del av alternativa förslag till beslut under stämman. Lösningen med poströster kan också bli problematiskt om förutsättningarna för beslut ändras efter att formulär för poströstning skickats ut, alternativt inkommer tilläggsyrkanden eller alternativa förslag under stämman. <br><br>Möjlighet till poströstning i just bostadsrättsföreningar uppges det råda delade meningar om. Dock anses de negativa synpunkter som framförts väga så pass tungt att alternativet bedöms som uteslutet i nuläget. Till exempel har aktörer lyft potentiella risker kopplat till&nbsp; rättsäkerhet och försvagning av demokratin. <br><br>När det kommer till hur medlemmar i en förening ska informeras inför en digital stämma, föreslås att det av kallelsen ska framgå hur medlemmar ska gå till väga för att delta i stämman. <br><br>De nya reglerna är tänkta att kunna träda i kraft den första januari nästa år.</p>'
template: articles/article
sponsored: false
hide_from_home: false
artikel_typ: nyhet
views: 580
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - Lagrådet
  - Regeringen
id: 02951c89-476d-4bc2-a750-b694eaff2802
