title: 'Allt fler tror på stigande bopriser'
ingress: |
  <p>SEB:s boprisindikator för januari visar att boprisförväntningarna stiger och de ligger nu på den högsta nivån sedan våren 2022. Teorin om att bopriserna kommer att stiga under 2024 stärks av Ordna Bolåns bolånebarometer.
  </p>
  
intro_image: /assets/img/mostphotos/25166223-hustak-i-innerstan.jpg
long_form:
  -
    type: text
    text: '<p>Under januari har SEB:s boprisindikator stigit med 15 enheter, från plus 4 till 19. Det är den högsta nivån sedan våren 2022. Nu är det 40 procent av hushållen som tror att bostadspriserna kommer att stiga det kommande året. Det är en ökning med sju procent jämfört med förra månaden. Det är åtta procent färre som tror att priserna kommer sjunka. Nu är det även 26 procent som tror att bostadspriserna kommer att stå stilla.</p><p>– Året inleds med ett rejält uppsving i boprisförväntningarna och når nu den högsta nivån sedan våren 2022. Enligt hushållen är botten nådd på bostadsmarknaden och de kan få rätt i sin syn när väl räntesänkningar och en vändning i köpkraften börjar återspeglas i privatekonomin. I det korta perspektivet dämpas dock utsikterna något av ett stort utbud och en låg omsättning, säger SEB:s privatekonom Américo Fernández i ett pressmeddelande.<br><br><br></p><p>Samtidigt som många tror på högre bostadspriser tror hushållen att Riksbankens styrränta i genomsnitt kommer att ligga på 3,77 procent under 2024.&nbsp;</p><p>– Hushållen ligger fortfarande ganska högt i sin räntesyn för 2024. I takt med att inflationen fortsätter att falla tillbaka talar det mesta för fler räntesänkningar under året. Det innebär att det finns utrymme för fortsatta uppgångar i boprisförväntningarna med räntan som katalysator,&nbsp; säger Américo Fernández.</p><p><br></p><p>Att bopriserna kommer att stiga är det fler som tror. Även i Ordna Bolåns månatliga undersökning Bolånebarometern framgår det att 35 procent tror att bostadspriserna kommer stiga det närmaste halvåret. Samtidigt tror 28 procent på fallande bopriser och 37 procent på stillastående priser.&nbsp;</p><p><br></p><p>I ett pressmeddelande från Ordna Bolån skriver de att räntorna förmodligen kommer att sjunka under året, vilket gör att fler kan genomföra den flytt de länge planerat men kanske undvikit på grund av det oroliga ekonomiska läget. Det finns ett stort utbud av bostäder vilket i sin tur påverkar priserna. De skriver även att räntorna lär sänkas först till midsommar.&nbsp;</p><p><br></p><p>SEB:s boprisindikator genomförs av Demoskop och baseras på cirka 1 000 webbintervjuer. Ordna Bolåns bolånebarometer är en undersökning som genomförs av Nepa. Siffrorna baseras på en månatlig undersökning där runt 1 000 personer från hela landet svarar på frågor.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 166
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - toppnyhet
  - seb
  - boprisindikatorn
  - bolånebarometern
  - 'ordna bolån'
id: 3563ef74-ab02-438a-b043-5be4b5c9cf6c
