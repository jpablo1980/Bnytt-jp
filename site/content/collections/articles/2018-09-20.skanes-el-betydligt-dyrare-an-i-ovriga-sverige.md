title: 'Skånes el betydligt dyrare än i övriga Sverige'
ingress: |
  <p>I veckan rapporterade Bostadsrättsnytt om att Sverige haft de högsta elpriserna på sju år. Nu visar en ny rapport som SWECO gjort på uppdrag av Villaägarna att Skåne betalat hundratals miljoner mer än resten av landet.
  </p>
  
intro_image: /assets/img/mostphotos/11951777-vindkraftverk-pa-rapsfalt-i-skane-sverige.jpg
long_form:
  -
    type: text
    text: '<p>De höga elpriserna i Skåne län beror på de förändringar som gjordes år 2011. Det hela började fem år tidigare med att Dansk Energi reagerade på att elexporten från Sverige till Danmark ibland var begränsad, ofta på grund av kallt väder. Svenska Kraftnät förklarade orsaken som att det fanns risk för elbrist i landets södra delar på grund av ett otillräckligt stamnät som inte klarade att transportera el. EU-kommissionen krävde då att Svenska Kraftnät skulle lösa problemet med transporten. Lösningen blev att dela in Sverige i fyra elområden. </p><p>I tisdagens Kristianstadsbladet riktade Villaägarna Nordöstra Skåne-Österlen och Villaägarnas Riksförbund Region Syd kritik mot elområdena och menar att det skapar orättvisa för de boende i söder. Enligt SWECOs rapport har sydsvenskarna betalt 880 miljoner kronor mer än de boende i norr, och 580 miljoner mer än de i Stockholm, sedan 2011. </p><p>Skåne län ligger i elområden fyra, tillsammans med bland annat Blekinge län och Kronobergs län. Elområdet har, liksom elområde tre, ett underskott på el. I de andra två områdena råder det tvärtom ett överskott.Tanken var att underskottet skulle stimulera att nya kraftverk byggdes och att Svenska Kraftnät tydligt såg var stamnätet behövde förstärkning.&nbsp;</p>'
template: articles/article
sponsored: false
artikel_typ: nyhet
views: 2753
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
categories: energi-och-miljo
tags:
  - Elpriser
  - Skåne
clicks: 29
id: d8590b8b-5938-46eb-98cb-85cdfbfe141a
