title: '150 meter för långt till tvättstugan '
ingress: |
  <p>I Göteborg har en bostadsrättsförening rivit en tvättstuga för att bygga bostäder på platsen. De boende fick gå 150 meter till en annan tvättstuga, vilket är för långt, enligt både hyresnämnden och Svea hovrätt.
  </p>
  
intro_image: /assets/img/mostphotos/4588287-tvattstuga.jpg
long_form:
  -
    type: text
    text: '<p>Den bostadsrättsförening i Göteborg som först murade igen och sedan rev en tvättstuga ägde den del av gården där tvättstugan låg. Dock hade hyresgästerna i närliggande hyreshus rätt att använda tvättstugan enligt ett gammalt servitut. </p><p>Efter att tvättstugan revs hänvisades hyresgästerna till en annan tvättstuga, 150-200 meter längre bort.<br>– Det blev en fruktansvärt olycklig situation, när bostadsrättsföreningen helt utan tillstånd stängde och rev tvättstugan, säger Charlotte Andersson, juridiskt ombud för hyresvärden, Stureplatsens Fastighets AB, till Hem och Hyra.</p><p>En av de hyresgäster som tvingats till tvättstugan längre bort vände sig till hyresnämnden i Göteborg, efter att förgäves försökt få bostadsrättsföreningen att återställa den gamla tvättstugan. Hyresnämnden kom fram till att hyresvärden måste ordna en tvättstuga som ligger närmare. Enligt Boverkets regler bör gemensamma tvättstugor finnas inom ett avstånd på 25 meter från entrén.</p><p>Hyresvärden överklagade hyresnämndens beslut, men Svea hovrätt kom fram till att hyresvärden måste bygga en tvättstuga betydligt närmare hyresgästerna. Det juridiska ombudet Charlotte Andersson hoppas att bostadsrättsföreningen bygger upp tvättstugan igen eller betalar för en ny på hyreshusets gård. Annars kan det vara aktuellt att stämma bostadsrättsföreningen för att de brutit servitutet. </p><p>Anledningen till att bostadsrättsföreningen rev tvättstugan var för att kunna bygga exklusiva så kallade “town houses”. Fem av dessa nio bostadsrätter är i dagsläget sålda, för drygt 21 miljoner kronor.&nbsp;</p>'
template: articles/article
sponsored: false
artikel_typ: nyhet
views: 4203
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
categories: ovrigt
tags:
  - 'Svea hovrätt'
  - Hyresnämnden
  - Göteborg
  - Tvättstuga
clicks: 32
id: 228081ff-fe97-4336-b01d-a541c3b89229
