title: 'Oscar Properties har förlorat mot stiftelse i tingsrätten'
ingress: |
  <p>Ett tvistemål mellan Oscar Properties och Stiftelsen Judaica har avgjorts i Stockholms tingsrätt. Målet handlade om obetalt vite i samband med ett försenat byggprojekt, där utvecklaren förvarat byggbodar på stiftelsens mark under längre tid än avtalat.
  </p>
  
intro_image: /assets/img/nybrog_.jpg
long_form:
  -
    type: text
    text: '<p>Bostadsutvecklaren Oscar&nbsp;Properties&nbsp;förvärvade fastigheten Riddaren 5 av Stiftelsen&nbsp;Judaica&nbsp;i september år 2013. Det framgår av ett tidigare pressmeddelande från utvecklaren.&nbsp;Fastigheten uppgavs vara belägen på Nybrogatan i Stockholm. Enligt Dagens industri (Di) ska köpeskillingen ha uppgått till 200 miljoner kronor.&nbsp; <br><br>På webbplatsen riddaren5.com finns informationen att fastigheten numera inrymmer en bostadsrättsförening vid namn Brf Riddaren 5 med 49 lägenheter. <br><br>Stiftelsen driver den&nbsp;judiska skolan&nbsp;Hillel&nbsp;i en grannfastighet till Riddaren 5, och i samband med att Oscar&nbsp;Properties&nbsp;byggde om fastigheten de förvärvat behövde de någonstans att ställa byggbodar. Ett avtal tecknades därför mellan stiftelsen och utvecklaren om att bodarna skulle få stå på&nbsp;Hillels&nbsp;fotbollsplan fram till den sista juli 2018. Om utvecklaren inte flyttat bodarna till dess, skulle de betala vite om 50 000 kronor per påbörjad vecka.&nbsp; <br><br>På grund av att bygget försenades blev bodarna kvar på fotbollsplanen fram till den elfte januari 2019. Vid den tidpunkten uppgick den sammanlagda summan för vite till 450 000 kronor.&nbsp; <br><br>Den första april samma år skickade&nbsp;Judaica&nbsp;en räkning på motsvarande belopp till utvecklaren. När den en månad senare inte hade betalats lade stiftelsen till ränta på beloppet.&nbsp; <br><br>Frågan om betalningen blev sedan till ett tvistemål i Stockholms tingsrätt, som i februari 2020 dömde till stiftelsens fördel. Det framgår av&nbsp;Di:s&nbsp;rapportering. <br><br>Domen ska vara av typen tredskodom som enligt lawline.se kan meddelas mot en part som på grund av tredska (motsträvighet) underlåtit att delta i en rättsprocess. Till exempel om svaranden inte inkommit med ett skriftligt svaromål eller om någon part inte infunnit sig vid en huvudförhandling. En sådan dom innebär att den “icke-tredskande” parten vinner målet ifråga.&nbsp; <br><br>I en kommentar till Di uppger Oscar&nbsp;Properties&nbsp;finanschef Per-Axel Sundström att de&nbsp;för en dialog med Stiftelsen&nbsp;Judaica&nbsp;om vad som skall betalas och inte. Men varför utvecklaren inte försvarade sig i domstol ska han inte ha svarat på.&nbsp;</p>'
template: articles/article
sponsored: false
artikel_typ: reportage
views: 2640
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'Oscar Properties'
  - Di
  - 'Stiftelsen Judaica'
  - 'Stockholms tingsrätt'
  - Hillel
  - 'Brf Riddaren 5'
id: c21ab0dc-3e65-475d-9e2a-ceea13b233b2
