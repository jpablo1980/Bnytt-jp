title: 'Prisnedgången på bostadsrätter i Stockholms kommun tilltar'
ingress: |
  <p>I maj fortsatte bostadsrättspriserna i Stockholms kommun ned, denna gång med större kraft än månaden innan. Detta enligt statistik från Danske Bank.
  </p>
  
intro_image: /assets/img/img-4905-1653987876.jpg
long_form:
  -
    type: text
    text: '<p>Under årets <a href="https://bostadsrattsnytt.se/nyheter/boprisutveckling/2022-05-02-danske-bank-prisnedgang-pa-bostadsraetter-i-stockholms-kommun">aprilmånad</a>&nbsp;sjönk priserna på bostadsrätter inom Stockholms kommun med i snitt 1,6 procent, för att i maj fortsätta nedåt med nära tre procent. Säsongsjusterat landar noteringen på minus 1,3 procent. Utvecklingen ska vara genomgående för lägenheter i samtliga storleksklasser. Även antalet försäljningar minskade och närmar sig nu nivåerna innan pandemin. Det visar Danske Banks Boprisindikator. <br>– Omsättningen på Stockholms bostadsmarknad visar i maj ett anmärkningsvärt tapp, i princip är nu omsättningen tillbaka till nivåerna före pandemin. Detta sätter också ett rejält avtryck i prisutvecklingen, säger Danske Bank Sveriges chefekonom Michael Grahn i ett pressmeddelande från banken. <br><br>Han tillägger att de precis som tidigare betonar att kraftigt fallande reallöner, fortsatt skakig börs och det faktum att Riksbanken nu påbörjat en sekvens med kvartalsvisa räntehöjningar utgör tydliga risker för fortsatt måttligt fallande bostadspriser under resten av året.<br><br>När det gäller prisutvecklingen i området framåt så räknar banken med ytterligare nedgångar kommande månader. I bedömningen har sådant som höjd reporänta, stigande räntor för bundna bolån och hög inflation beaktats. Utöver det lyfts att prognosen är osäker och att en fortsatt sjunkande arbetslöshet kan “fungera som en krockkudde för bostadsmarknaden”.<br><br></p><p>Undersökningen Boprisindikatorn från Danske Bank baseras på statistik från bostadssajten Hemnet. Vidare ger indikatorn även en prognos om utfallet av Valueguards Housing Index (HOX) för bostadsrätter i Stockholm.</p>'
template: articles/article
sponsored: false
hide_from_home: false
artikel_typ: nyhet
views: 871
puff_font_size: 24
article_font_size: 24
topnews_font_size: 44
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Danske Bank'
  - Hemnet
  - Valueguard
  - Toppnyhet
id: 1ec9dffd-720d-479a-900c-402aeedc711e
