title: 'Proposition om stärkt skydd vid köp av bostadsrätt'
ingress: |
  <p>Efter att Justitiedepartementets lagförslag om stärkt skydd för köpare och innehavare av bostadsrätter granskats av Lagrådet, har regeringen nu lämnat in en proposition i ämnet som riksdagen ska ta ställning till.
  </p>
  
intro_image: /assets/img/4550122-moderna-hem.jpg
long_form:
  -
    type: text
    text: '<p>I februari skrev <a href="https://bostadsrattsnytt.se/nyheter/bostadsmarknad/2022-02-14-foerslag-om-staerkt-skydd-vid-boraettskoep-till-lagradet">Bostadsrättsnytt</a> om att regeringen lämnat in en lagrådsremiss till Lagrådet med förslag rörande stärkt skydd för köpare och ägare av bostadsrätter. Till exempel föreslås att det rättsliga skyddet för bostadsrättsägare ska stärkas. Annat som lyfts är förslag för att motverka kapning av bostadsrättsföreningar och att stärka konsumentskyddet vid köp av nyproducerade bostadsrätter.<br><br>Efter att lagförslaget varit på granskning hos Lagrådet har regeringen bearbetat det och därefter nu skickat in förslaget till riksdagen i from av en proposition. Härnäst kommer ett av riksdagens utskott att fördjupa sig i den och föreslå hur riksdagen ska ställa sig till innehållet. Avslutningsvis blir det debatt i kammaren varpå riksdagens ledamöter får rösta i frågan. <br><br>För att motverka kapning av bostadsrättsföreningar föreslås till exempel i propositionen att en ny bestämmelse införs i stadgarna gällande rösträtt vid stämmor. <br>– Vi föreslår nu att det inte ska vara möjligt att frångå principen om lika rösträtt i en bostads­rätts­förening. Det gör vi för att stärka det demo­kratiska skyddet och de boendes rätt till inflytande i föreningen, säger justitie- och inrikes­minister Morgan Johansson i ett pressmeddelande från Justitiedepartementet.<br><br>Avvikelser från regeln om en röst per medlem ska, enligt den uppdaterade versionen av&nbsp; förslaget, endast vara tillåtet om det rör medlemmar med en bostadsrätt som inte i första hand används som bostad. Och oavsett om flera medlemmar tillsammans äger en bostadsrätt i föreningen eller inte så ska de totalt ha en röst. <br><br>Bakgrunden till denna del av lagförslaget är att utom­stående företag, genom föreningens stadgar, i flera fall kunnat till­försäk­ra sig en kvalifi­cerad majoritet av rösterna i en brf och “kapat” den. Därefter har föreningens hus och dess ekono­min misskötts grovt utan att boende där kunnat ingripa.<br><br>Tanken är att de nya reglerna ska träda i kraft den första januari nästa år, med undantag för regler kopplade till den ekono­miska planen vilka är tänkta att börja gälla den första januari 2024.</p>'
template: articles/article
sponsored: false
hide_from_home: false
artikel_typ: nyhet
views: 235
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Justitiedepartementet
  - Riksdagen
  - Regeringen
  - Toppnyhet
id: b647ba39-17f2-4d68-8145-e97fae69e850
