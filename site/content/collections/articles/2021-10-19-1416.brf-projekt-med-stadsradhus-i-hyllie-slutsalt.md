title: 'Brf-projekt med stadsradhus i Hyllie slutsålt'
ingress: |
  <p>I Malmöstadsdelen Hyllie uppför Riksbyggen en brf med både stadsradhus och lägenheter, ett projekt som nu ska vara slutsålt. Det skriver bostadsutvecklaren i ett pressmeddelande.
  </p>
  
intro_image: /assets/img/brf_nara2.png
long_form:
  -
    type: text
    text: '<p>Bostadsutvecklaren Riksbyggen är i full gång med att uppföra Brf Nära i stadsdelen Hyllie, Malmö. Det är ett projekt med totalt 47 bostadsrätter som ska inrymmas i både lägenheter och stadsradhus, även kallade “townhouse”. Byggstarten var i november förra året och sammanföll med projektets säljstart. Enligt Camilla Lundström, sälj- och marknadsansvarig på Riksbyggen Bostad Sydväst, beror det på att bygget påbörjades med egna medel. <br>– Bygget av Brf Nära är i full gång. Riksbyggen väntade inte på att bankernas krav på att viss andel av bostäderna skulle vara sålda utan projektet startades med egna medel redan vid säljstarten, förklarar hon.<br><br>Samtliga av föreningens bostadsrätter ska nu vara sålda och planen är att köparna ska kunna flytta in i november nästa år. <br>– Intresset för Brf Nära har varit mycket stort och det är jättekul att projektet redan är helt slutsålt. Extra stort intresse har det varit för de allra största lägenheterna och våra townhouse som är bostäder utöver det vanliga, säger Camilla Lundström. På Riksbyggens hemsida finns till exempel informationen att ett av dessa townhouse har tre balkonger och en takterrass på 54 kvadratmeter.<br><br>Totalt kommer föreningen ha 17 stadsradhus/townhouse och 30 lägenheter. Samtliga townhouse får utemiljöer, minst två, i form av antingen uteplats, balkong eller takterrass. Fem av radhusen ska även inrymma en avskiljbar del med pentry, badrum och egen ingång, något som kan användas som generationsboende. De av stadsradhusen som är belägna högst upp i föreningens hus får ett tredje plan med en taklägenhet. <br><br>Utöver bostadsrätterna kommer Brf Nära utrustas med ett gemensamt hängande växthus/orangeri för föreningens medlemmar.</p>'
template: articles/article
sponsored: false
hide_from_home: false
artikel_typ: nyhet
views: 289
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: nyproduktion
tags:
  - Riksbyggen
id: 1e6788a5-684f-4ee1-a814-cceec9891baf
