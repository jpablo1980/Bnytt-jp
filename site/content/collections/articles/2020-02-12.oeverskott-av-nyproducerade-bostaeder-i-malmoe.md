title: 'Överskott av nyproducerade bostäder i Malmö'
ingress: |
  <p>I Malmö finns det för många nybyggda bostadsrätter som riskerar att inte bli sålda. Enligt SBAB lär priserna sjunka och flera tilltänkta bostadsrätter kan nu ombildas till hyresrätter. Detta skriver Sydsvenskan.
  </p>
  
intro_image: /assets/img/mostphotos/35219066-husbygge-i-malmo.jpg
long_form:
  -
    type: text
    text: '<p>Enligt statistik från SBAB fanns det i mitten av januari 1 070 nybyggda bostadsrätter ute till försäljning i Malmö. SBAB för ett nyproduktionsindex och i det kan man tydligt se att Malmö har ett överskott av nyproduktion. Det skiljer sig från nästan alla andra kommuner i Skåne där en balans råder mellan tillgång och efterfrågan. På andra platser i Skåne, där obalansen varit lika stor som i Malmö, har priserna sänkts och bostadsrätter har ombildats till hyresrätter. Detta rapporterar Sydsvenskan. <br>– Under kort tid ökade produktionen av bostadsrätter markant i Malmö. Men de som efterfrågar bostad i Malmö har inte tillräckliga inkomster för att köpa vad som byggs, säger Robert Boije, SBAB:s chefsekonom till Sydsvenskan.&nbsp;</p><p><br></p><p>I Malmö är utbudet av nybyggda bostäder mycket större än av de begagnade. På så sätt skiljer sig Malmö från andra storstäder. I Malmö kostar dessutom nyproduktion mycket mindre än i Stockholm, Lund och Göteborg. Här ligger kvadratmeterpriset i genomsnitt på 40 800 kronor. Dock är det 25 procent mer än vad en begagnad bostadsrätt kostar, vilket ger den största prisskillnaden mellan nytt och gammal i Sverige. <br>– Kvadratmeterpriset på nyproduktion i Malmö är för högt i förhållande till priset för begagnade bostadsrätter. Detta talar för att vi framöver får se en ökad anpassning till marknaden, säger Robert Boije till Sydsvenskan.&nbsp;</p><p><br></p><p>SBAB tror nu att vissa av de nybyggda bostadsrätterna i Malmö kan ombildas till hyresrätter eller att priserna på bostäderna sjunker. Det finns också en risk att byggandet av nya bostadsrätter minskar.&nbsp;</p><p><br></p><p>Enligt SBAB råder det i stort balans mellan tillgång och efterfrågan på nybyggda bostadsrätter i Skåne, men i enskilda kommuner skiljer sig situationen åt. Överutbud råder i Malmö och Ystad medan det i Lomma och Trelleborg finns för få nyproducerade bostadsrätter ute till försäljning. I Eslöv och Hässleholm råder till och med ett kraftigt underutbud. Balans på marknaden råder i&nbsp; Helsingborg, Landskrona, Lund, Kävlinge, Kristianstad, Vellinge och Ängelholm.</p>'
template: articles/article
sponsored: false
artikel_typ: nyhet
views: 3439
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: bostadsmarknad
tags:
  - sbab
  - sydsvenskan
id: c9aad1e1-ad08-45fd-b269-2eb60de926ad
