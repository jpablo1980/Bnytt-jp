title: 'Storsatsning på andelslägenheter avslutas'
ingress: |
  <p>Ett bostadsbolag har valt att avsluta sin satsning på att ombilda hyresrätter till andelslägenheter. Bolaget ska nu köpa tillbaka lägenheterna för 34 miljoner kronor, rapporterar Hem & Hyra.
  </p><figure></figure>
  
intro_image: /assets/img/mostphotos/42334967-bostadshus-i-stockholms-fororten-fittja.jpg
long_form:
  -
    type: text
    text: '<p>Boendeformen andelslägenheter är ett nytt fenomen på den svenska bostadsmarknaden och kan förklaras som en lightvariant av bostadsrätter. Hyresgäster blir erbjudna att köpa sina lägenhet och ha ansvar för bostädernas inre underhåll, precis som med en bostadsrätt. Huvudägare och fastighetsförvaltare blir den tidigare hyresvärden och till denne betalar köparen en förvaltningsavgift. Hyresgäster som väljer att ingå i andelsägarmodellen blir delägare i hela fastigheten och får via ett avtal med övriga hyresgäster rätten att själv bestämma över sin lägenhet.&nbsp;</p><p><br></p><p>I Stockholmskommunen Botkyrka har aktören Botkyrkabyggen sedan 2014 sålt 65 lägenheter till sina hyresgäster. Nu har bolaget valt att avsluta projektet med att förvandla hyresrätter till andelslägenheter. Enligt Hem &amp; Hyra avslutades projektet på grund av både ekonomiska och juridiska skäl.<br>– Det är en ny upplåtelseform som inte är reglerad i lag utan i avtal, så det skapar en osäkerhet och oklarheter när det gäller lagstiftningen. De som köper har ett svagare skydd i lagen än till exempel hyresgäster, säger Charlotta Lundström, pressansvarig på Botkyrkabyggen, till tidningen.&nbsp;</p><p><br></p><p>När Botkyrkabyggen hörde av sig till de som köpt andelslägenheter hörde 25 personer av sig och ville sälja sin bostad. För Botkyrkabyggen blir kostnaden drygt 34 miljoner kronor. Planen är att göra om bostäderna till hyresrätter igen. Flera personer som köpt lägenheter i Botkyrkabyggens fastigheter uppger för Hem &amp; Hyra att de är glada över beskedet att lägenheterna köps tillbaka. Detta på grund av att de haft svårt att sälja vidare bostäderna och varit rädda att de skulle förlora pengarna de investerat.&nbsp;</p><p><br></p><p>Ägandeformen andelslägenheter har mött kritik och experter menar att köparna saknar skydd och kan inte använda sin bostad som säkerhet vid lån på banken.<br>– Jag skulle inte köpa en andel eller rekommendera någon att göra det. Metoden är i sin utformning rättsosäker och risken är att hyresgästen förlorar sina pengar, säger Erika P Björkdahl, docent i civilrätt vid Juridiska institutionen på Uppsala universitet, till Hem &amp; Hyra.</p>'
template: articles/article
sponsored: false
hide_from_home: false
artikel_typ: nyhet
views: 1484
puff_font_size: 24
article_font_size: 24
topnews_font_size: 40
clicks: 0
link: '1'
categories: bostadsmarknad
tags:
  - 'hem&hyra'
  - andelslägenheter
  - toppnyhet
id: b64f2f71-0c69-423a-ae20-677de5660c6d
