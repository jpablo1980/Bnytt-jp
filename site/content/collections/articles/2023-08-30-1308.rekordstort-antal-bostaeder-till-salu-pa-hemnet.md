title: 'Rekordstort antal bostäder till salu på Hemnet'
ingress: |
  <p>Utbudet av bostäder på Hemnet är rekordstort. Under vecka 33 fanns 25 procent fler bostäder till salu där jämfört med vid samma tid ifjol. Det skriver Di med hänvisning till ny statistik från bostadssajten.
  </p>
  
intro_image: /assets/img/hemnet-juli-2021.png
long_form:
  -
    type: text
    text: '<p>Vecka 33 fanns det 45 677 bostäder till salu på bostadssajten Hemnet, av dessa var 21 671 lägenheter och 14 433 villor. Noteringen är 25 procent högre än vid samma tid förra året och utbudet uppges vara det största på Hemnet någonsin. Det skriver tidningen Dagens industri efter att ha tagit del av ny statistik från sajten. Jämfört med för två veckor sedan är utbudet nu 14 procent större. <br><br>Antalet bostäder till salu på Hemnet har uppgått till runt 40 000 sedan i våras och har aldrig tidigare varit så stort. Samtidigt har det tillkommit färre nya bostadsannonser än förut, vilket uppges ha hållit uppe bopriserna. Säljare har föredragit att avvakta istället för att sänka priset. <br><br>Enligt Hemnets marknadsanalytiker Erik Holmberg är det fortsatt svårt för köpare och säljare att komma överens på bostadsmarknaden. Utbudsökningen kan delvis bero på att det snart är dags för stora visningshelgerna som inträffar när folk kommit tillbaka från semestern.&nbsp; &nbsp;<br>– Vi ser en säsongsuppgång, utbudet ökar alltid på den här tiden på året. Men tittar man en tid tillbaka på den generella ökningen så handlar det främst om att det tar längre tid att sälja, det är fortsatt svårt för köpare och säljare att komma överens på dagens marknad, säger han till Di.<br><br>Trenden att sälja först och köpa sen kan vara en annan förklaring till utbudsökningen.</p>'
template: articles/article
sponsored: false
hide_from_home: false
artikel_typ: nyhet
views: 308
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Di
  - Hemnet
id: 7c08ea2f-8d4e-4efb-9b0d-bd865f1a9ff1
