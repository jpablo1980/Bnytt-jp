title: 'Förslag om uteblivet rotavdrag vid svartarbete'
ingress: |
  <p>Kunder ska kunna drabbas av uteblivet rotavdrag om svart arbetskraft använts och kunden inte gjort tillräckligt för att försäkra sig om motsatsen. Det är en av åtgärderna som föreslås i Byggmarknadskommissionens slutrapport.
  </p>
  
intro_image: /assets/img/23604845-hander-av-hantverkare-som-lagger-kakel.jpg
long_form:
  -
    type: text
    text: '<p>I februari 2020 gick aktörer från olika delar av byggbranschen ihop och tillsatte Byggmarknadskommissionen, med uppdrag att kartlägga förekomsten av fusk och kriminalitet på svensk byggmarknad samt att föreslå åtgärder för att komma tillrätta med problemen. Exempel på aktörer bakom initiativet är byggföretag, fackliga organisationer, byggherrar och branschorganisationer.<br><br>Nu har kommissionens slutrapport kommit som exempelvis riktar sig till regering och riksdag. I den konstateras att det finns stora brister inom branschen och att det finns återkommande exempel på företag som inte betalar skatt, dåliga arbetsvillkor för personal och att konkurrensen på marknaden inte är likvärdig.&nbsp; <br><br>Enligt rapporten har svartarbete inom byggsektorn blivit mer än dubbelt så vanligt under de senaste tio åren. <br><br>Vidare presenteras flera förslag på åtgärder, bland annat att företag som begär en utbetalning från Skatteverket inom ramen för rotsystemet ska uppge vilka som utfört arbetet. I dagsläget behöver företagen bara lämna uppgifter om avdragets omfattning, uppdragsgivaren ifråga och vilken fastighet arbetet utförts på.<br><br>När det gäller rot föreslås också att kunder som inte gjort tillräckligt för att försäkra sig om att företag som anlitats följer gällande regelverk, ska drabbas av utebliven subvention om det visar sig att svart arbetskraft använts. <br><br>Kommissionen vill också se lika höga ersättningstak och subventionsgrad för rot- och rutavdrag, detta i syfte att göra systemet enklare och mer transparent.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 286
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Byggmarknadskommissionen
id: 36633750-38fa-4cd0-9b2d-793d4225f498
