title: 'Svårare för små aktörer inom bolån'
ingress: |
  <p>I takt med att räntan har stigit har det blivit allt svårare för utmanare inom bolånebranschen. För ett år sedan kunde bland andra Stabelo erbjuda låg rörlig ränta, men har nu halkat efter de större bolåneinstituten. Detta enligt Sveriges Radio.
  </p>
  
intro_image: /assets/img/mostphotos/16498975-trahus-pa-200-kronor-sedel-1682667840.jpg
long_form:
  -
    type: text
    text: '<p>Förra året kunde mindre aktörer som erbjuder bolån erbjuda låga rörliga räntor. Enligt Sveriges Radio (SR) erbjöd Stabelo och Hypoteket de lägsta rörliga räntorna för ett år sedan, men nu har de svårt att konkurrera med de större bankerna.</p><p>&nbsp; <br><br>Enligt Compricer, en sajt där man kan jämföra bland annat bolån, hade Hypoteket i mars den näst högsta snitträntan på rörliga bolån. Den låg på 4,09 procent och bara Nordea hade en högre snittränta.</p><p>– Just nu är vi inne i väldigt snabba ränteökningar och det har en speciell effekt på oss. När riksbanken höjer sin styrränta så får det direkt genomslag på vår finansieringskostnad och det får det på andra också, men typiskt sett tar det lite längre tid, säger Carl-Johan Nordquist, vd på Hypoteket, till SR.</p><p><br><br>SR skriver även att Stabelo förlorat en miljard i utlåning under årets första kvartal efter att de under flera år haft en snabb tillväxt.&nbsp;</p><p>– En snabbt stigande ränta skapar motvind, för sektorn som helhet men för utmanare i synnerhet, säger Hampus Brodén, vd på Stabelo till radion.</p><p>&nbsp; <br><br>För SR berättar Hampus Brodén att kunderna får det svårare att jämföra räntor när de stiger snabbt. Han menar också att de större bankerna kan pressa sina boräntor genom att inte höja sina sparräntor så mycket. Detta kan inte de mindre bolåneaktörerna göra då de inte erbjuder sparkonton.</p><p><br><br>Båda bolåneutmanarna tror att Riksbanken kommer fortsätta höja räntan och att de rörliga räntorna därmed kommer att fortsätta stiga.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 141
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - toppnyhet
  - stabelo
  - hypotek
  - nordea
  - 'sveriges radio'
  - compricer
id: 1d50d16a-1b38-4283-b6c5-35d7a498fb3e
