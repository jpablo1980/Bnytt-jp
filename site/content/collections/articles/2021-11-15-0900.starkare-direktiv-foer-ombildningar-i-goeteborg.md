title: 'Starkare direktiv för ombildningar i Göteborg'
ingress: |
  <p>Nyligen fattade kommunfullmäktige i Göteborg beslut om att intensifiera arbetet med att ombilda hyresrätter till bostadsrätter i staden, med fokus på hyresrättstäta stadsdelar som Majorna och Haga. Det skriver GöteborgDirekt.
  </p>
  
intro_image: /assets/img/radhuset-gbg.png
long_form:
  -
    type: text
    text: '<p>I slutet av oktober i år tog kommunfullmäktige i Göteborg beslut om att stadens bolag Förvaltnings AB Framtiden, ska arbeta för att fler ombildningar genomförs i områden som domineras av hyresrätter. Vid omröstningen om förslaget blev utfallet 38 Ja mot 36 Nej. <br><br>Lokaltidningen GöteborgDirekt skriver att stadsdelar som Majorna, Landala, Guldheden och Haga bli aktuella för ombildningar. Där är hyresrätterna i majoritet, i Haga är andelen 85 procent och de flesta av dessa ägs av allmännyttan.<br><br>Enligt protokollet från sammanträdet där beslutet fattades, har Förvaltnings AB Framtiden också fått i uppdrag att säkerställa att så stor del som möjligt av nybyggnationen blir bostadsrätter och småhus. <br><br>Bolagets uppdaterade ägardirektiv innehåller ett förtydligande av satsningen på ägda bostäder. Tidigare framgick att eftersom ensidiga upplåtelseformer ökar segregationen ska bolaget bidra till att staden får en blandning av bostads- och upplåtelseformer, exempelvis genom ombildning av hyresrätter till bostadsrätter.&nbsp; &nbsp;<br><br>I den nya versionen har vissa justeringar gjorts. Bland annat står det nu att bolaget ska “intensifiera” arbetet med att få till en blandad bebyggelse i staden. Och detta ska ske främst genom ombildning men även genom prioritering av bostadsrätter och småhus i nyproduktion. Bland annat genom att byggrätter säljs till privata aktörer med avsikt att bygga bostadsrätter och småhus, samt till kommunägda Göteborgs Egnahems AB. <br><br>Förra året skrev <a href="https://bostadsrattsnytt.se/nyheter/bostadsmarknad/2020-08-24-aegardirektiv-om-fler-bostadsraetter-i-goeteborg">Bostadsrättsnytt</a> om att kommunala bostadsbolag i Göteborg, enligt nya ägardirektiv, fått i uppdrag att genomföra ombildningar. Och efter uppdateringen ser utvecklingen ut att kunna ske i snabbare takt. Av GöteborgDirekts rapportering framgår också att de nya direktiven ska innefatta hela Göteborg. <br>– Nu finns en uttalad anvisning till de kommunala bostadsbolagen att de aktivt ska arbeta för att ombilda hyresrätter till bostadsrätter, säger kommunstyrelsens ordförande Axel Josefson (M) till GöteborgDirekt. <br><br>En av de som är emot kommunfullmäktiges beslut är Jonas Attenius, Socialdemokraternas gruppledare i Göteborg. <br>– Det här handlar om en utförsäljning av vår allmännytta! Jag ska göra allt jag kan för att stoppa den, säger han till lokaltidningen.<br><br></p><p>Förvaltnings AB Framtiden är moderbolag till Framtidenkoncernen som utgör Göteborgs allmännytta och ägs av Göteborgs Stad. I koncernen ingår dotterbolagen Poseidon, Bostadsbolaget, Familjebostäder, Gårdstensbostäder, Framtiden Byggutveckling, Egnahemsbolaget, GöteborgsLokaler och Störningsjouren.</p><p><i>Källa: Framtidenkoncernen</i></p>'
template: articles/article
sponsored: false
hide_from_home: false
artikel_typ: nyhet
views: 750
puff_font_size: 24
article_font_size: 24
topnews_font_size: 44
region:
  - 1b754d96-2908-414a-8f3a-110d23632412
clicks: 0
link: '1'
categories: bostadsmarknad
tags:
  - GöteborgDirekt
  - 'Göteborgs Stad'
  - 'Förvaltnings AB Framtiden'
  - Toppnyhet
id: 2155a3c0-37a7-4126-bc8b-137d06dfc93f
