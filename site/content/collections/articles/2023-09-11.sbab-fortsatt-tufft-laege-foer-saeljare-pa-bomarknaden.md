title: 'SBAB: Fortsatt tufft läge för säljare på bomarknaden'
ingress: |
  <p>Den senaste Bomarknadstempen från SBAB indikerar ett fortsatt tufft läge för säljare på bostadsmarknaden. Samtidigt visar en ny mätning som banken gjort av bostadsägares boprisförväntningar på sjunkande optimism.
  </p>
  
intro_image: /assets/img/img-6392.jpg
long_form:
  -
    type: text
    text: '<p>Läget för säljare av svenska bostäder förbättrades i våras och under försommaren, men i juli försämrades förutsättningarna igen. Detta enligt SBAB:s indikator Bomarknadstempen, och ny statistik från banken visar på ett fortsatt mycket tufft läge för säljare på bomarknaden även i augusti. <br><br>I juli kunde försämringen kopplas till sådant som färre budgivare, ett ökat utbud och längre annonstider. Utfallet i augusti uppges bero på det växande utbudet och att andelen prissänkta objekt ökat. En motvikt till det var färre återpubliceringar och kortare försäljningstider, men läget för lägenhetsförsäljningar beskrivs ändå som fortsatt kallt.&nbsp; <br><br>Bomarknadstempen är en månatlig undersökning från SBAB, baserad på data från bankens bostadssajt Booli, och avser mäta hur lätt det är att sälja en bostad i Sverige. <br><br>Banken släppte nyligen också Housing Price Expectations (HPE) för kvartal tre 2023, en mätning med fokus på bostadsägares boprisförväntningar det kommande året. Resultaten visar på en sjunkande optimism, även om det fortfarande är något fler bostadsägare som tror på stigande priser än på fallande.<br><br>Andelen som tror på stigande priser uppgår nu till 31 procent, jämfört med 32 procent i mätningen för årets andra kvartal. Gruppen som förutspår sjunkande priser utgör 21 procent, i föregående mätning var det 19 procent som svarade så. Andelen som tror på stillastående bopriser det kommande året landar på 36 procent och under kvartal två blev noteringen 34 procent. <br><br>I mätningen HPE får drygt tusen bostadsägare i Sverige svara på frågor om sina förväntningar på bopriserna det kommande året.</p>'
template: articles/article
sponsored: false
hide_from_home: false
artikel_typ: nyhet
views: 341
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - SBAB
  - Booli
  - Toppnyhet
id: 00c3e03c-24bb-4f99-981d-670967c2e6b2
