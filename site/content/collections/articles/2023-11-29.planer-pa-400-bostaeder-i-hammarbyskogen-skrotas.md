title: 'Planer på 400 bostäder i Hammarbyskogen skrotas'
ingress: |
  <p>Ett bostadsprojekt med 400 bostäder, majoriteten bostadsrätter, som planerades i Hammarbyskogen stoppas nu av styret i Stockholms stad. Det skriver Mitt i.
  </p>
  
intro_image: /assets/img/18671740-nattvy-over-hammarbyhojden-med-hammarbyhojdens.jpg
long_form:
  -
    type: text
    text: '<p>Stockholms stad har länge haft planer på nya bostäder i Hammarby, bland annat genom byggprojektet Hammarbyskogen som var tänkt att innehålla 250 bostadsrätter och 150 hyresrätter. År 2017 fattade styrande politiker i Stockholms stad ett inriktningsbeslut för området. Dock har det rödgröna styret nu kommit fram till att lägga ned planerna för projektet, skriver lokaltidningen Mitt i Söderort. Ett formellt beslut om detta kommer fattas av stadsbyggnadsnämnden den 30 november i år.<br><br>Mitt i upplyser också om att nedläggningsbeslutet inte berör bostäderna i byggprojektet Sjöstadshöjden som delvis är tänkta att uppföras i norra Hammarbyskogen. Men intensiva protester ska ha förekommit mot både projektet Sjöstadshöjden och Hammarbyskogen.<br>– Vi vet att det finns en stark rörelse som vill värna Hammarbyskogen och att den är väldigt viktig för de boende i området. Genom att slopa byggplanerna i skogen behåller vi en viktig grön korridor i söderort och ett viktigt rekreationsområde för de boende, säger stadsbyggnadsnämndens gruppledare Maria Mustonen (V) i lokaltidningen via ett pressmeddelande.<br><br>Oppositionen i Stockholms stad är kritiska till beslutet om att skrota byggplanerna. Enligt stadsbyggnadsnämndens vice ordförande Jonas Naddebo (C) har resurser som gått till planering av projektet spenderats förgäves. <br>– Det är klart att man ska ta tillvara på och bevara grönområden. Det är helt i linje med Centerpartiets politik. Men man kan inte stoppa allt vilket verkar vara linjen för majoriteten just nu, säger han i en skriftlig kommentar till Mitt i.<br><br>Även nämndledamoten Björn Ljung (L) är kritisk till att projektet stoppats. <br>– I stället för att avbryta helt hade man kunnat lösa frågan om de gröna korridorerna med en mer anpassad bebyggelse. Vi behöver en satsning på bostäder i närförorter till Stockholm, och på att bygga ihop staden som vi politiker varit ense om, säger han till Mitt i.</p>'
template: articles/article
sponsored: false
hide_from_home: false
artikel_typ: nyhet
views: 334
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Mitt i'
  - 'Stockholms stad'
id: 4305d6f1-0d9a-4e53-8944-656c6afc8ac3
