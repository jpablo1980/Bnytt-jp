title: 'Garageplats i brf till salu – utgångspris fyra miljoner'
ingress: |
  <p>I Stockholmsstadsdelen Östermalm har en brf en privat garageplats till salu via Lagerlings. Objektet säljs som en bostadsrätt och utgångspriset är satt till fyra miljoner kronor. Det rapporterar Aftonbladet.
  </p>
  
intro_image: /assets/img/skarmavbild-2023-02-01-kl.-11.10.58.png
long_form:
  -
    type: text
    text: '<p>Fastighetsmäklaren Lagerlings har fått i uppdrag av en bostadsrättsförening i Stockholm att sälja en bostadsrätt i form av en garageplats. Utgångspriset är satt till fyra miljoner kronor och föreningen finns i Lärkstaden på Östermalm. Av mäklarens hemsida framgår att objektet är ett enbilsgarage på 29 kvadratmeter och att avgiften till föreningen uppgår till 850 kronor i månaden. <br><br>Tidningen Aftonbladet har intervjuat den ansvarige mäklaren Richard Lagerling som berättar att det är en stor brist på garage i innerstaden, speciellt enbilsgarage. <br>– Det är bostadsrättsföreningen som väljer att sälja det som en bostadsrätt, det har varit uthyrt tidigare, säger han till Aftonbladet.<br><br>Och läget på Östermalm gör objektet extra eftertraktat. <br>– Lärkstaden är väldigt populärt och det finns många stora och fina våningar där. Det finns också en hel del townhouses där, alltså rena privatvillor. Men ett problem är att det är väldigt ont om garage, husen är byggda under en tid då det inte fanns bilar. Det finns några få stora garage i området men det är väldigt lång kö till dem. Därför är det populärt med möjligheten att köpa en egen garageplats som man har för all framtid, fortsätter Richard Lagerling.<br><br>Intresset för garageplatsen uppges vara stort och flera spekulanter har redan varit på visning.<br>– Vi hade visning igår så vi har sju eller åtta spekulanter så här långt och det hör av sig nya hela tiden, säger han till Aftonbladet.<br><br>Han tillägger att det återstår att se vad garageplatsen kan gå för. <br>– Men det har sålts garage, även om det är sällsynt på Östermalm, för de här nivåerna tidigare. Just att det är ett enbilsgarage gör det extra unikt. Jag tror absolut det kommer säljas för det här priset.</p><p><br>Bostadsrättsföreningen ifråga är äkta och äger en fastighet med 18 bostäder i ett hus uppfört i början av 1900-talet. Detta enligt bostadssajten Booli.</p>'
template: articles/article
sponsored: false
hide_from_home: false
artikel_typ: nyhet
views: 877
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Aftonbladet
  - Booli
  - Lagerlings
id: fd73fd0e-757a-4a00-a66f-279b9a214228
