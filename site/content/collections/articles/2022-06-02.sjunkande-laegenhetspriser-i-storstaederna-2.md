title: 'Sjunkande lägenhetspriser i storstäderna'
ingress: |
  <p>SBAB:s boprisindex indikerar prisnedgång på lägenheter i landets storstadsområden under maj. Mest påtaglig blir utvecklingen i Storstockholm och Stormalmö där priserna är högst.
  </p>
  
intro_image: /assets/img/36735046-utsikt-over-sodra-varvsbassangen.jpg
long_form:
  -
    type: text
    text: |
      <p>SBAB:s senaste boprisindex (HPI) för maj 2022 visar på sjunkande lägenhetspriser i samtliga av Sveriges storstäder. Effekten av den senaste tidens boräntehöjningar går nu att se på bostadsmarknaden, speciellt i Storstockholm och Stormalmö.&nbsp;<br>– Det är nu tydligt att den senaste tidens kraftiga höjningar av bostadsräntorna sätter
      sina spår på bostadsmarknaden och särskilt i Storstockholm och Stormalmö där
      bostadspriserna är som högst. Vi var tidigt ute och förutspådde fallande bostadspriser
      framöver utifrån förväntningar om stigande räntor, men har förvånats över
      bostadsmarknadens motståndskraft under början av året, säger SBAB:s chefsekonom Robert Boije i ett pressmeddelande från banken. <br><br>Förra månaden gick lägenhetspriserna i Storstockholm ned med 2,5 procent, medan minus 1,4 noterades för både Stor malmö och Storgöteborg. Samtidigt landar prisutvecklingen för lägenheter på riksnivå kring noll efter säsongsjustering, men det kan ha sin förklaring.<br>– Det är särskilt vanskligt att tolka säsongsjusterade siffror vid stora vändpunkter på
      bostadsmarknaden. Prisnoteringarna bygger på de affärer som blivit av. Den senaste
      tiden har vi sett att utbudet på bostäder har ökat kraftigt. En möjlig förklaring är att
      många försöker tidigarelägga sin försäljning i rädsla för fallande bostadspriser. Om
      många av de som tänkt köpa en bostad av samma skäl avvaktar lite kan man kanske
      prata om en ”dold prisnedgång” som syns först när affärerna blir av, avslutar Robert Boije.&nbsp;<br></p><h3>Prisstatistik för bostadsrätter, maj 2022</h3>
      
  -
    type: image
    photo: /assets/img/screenshot-2022-06-02-10.04.27.png
    size: Normal
  -
    type: text
    text: '<p><i>Källa: SBAB Booli Housing Price Index (HPI) avseende maj 2022</i></p><p><br>SBAB Booli Housing Price Index (HPI) är ett boprisindex från banken SBAB:s bostadssajt Booli vilket uppdateras en gång per månad. I beräkningen av prisindexet ingår variabler som bostädernas storlek, taxeringsuppgifter, tomtstorlek, antal rum, våning, månadsavgift till föreningen med mera. Den slutprisdata som används uppges bygga på uppgifter om verifierade slutpriser från mäklare och lagfarter samt sista bud. Indexet är baserat på samtliga bostadsförsäljningar som registrerats på Booli under den senaste månaden.&nbsp;</p>'
template: articles/article
sponsored: false
hide_from_home: true
artikel_typ: nyhet
views: 337
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: boprisutveckling
tags:
  - SBAB
  - Booli
id: ca107c03-698a-43cc-9cc6-0c331e1dad42
