title: 'Kontor för hemarbete kan höja brf:ens värde'
ingress: |
  <p>Många arbetar hemifrån under pandemin och trenden med hemarbete spås fortsätta även när smittan avtagit. Om bostadsrättsföreningarna skulle göra om gemensamma utrymmen till kontor för den trångbodde skulle de tjäna på det, skriver Dagens industri.
  </p>
  
intro_image: /assets/img/mostphotos/42821226-woman-working-from-home-office-notebook-or-laptop.jpg
long_form:
  -
    type: text
    text: '<p>Just nu jobbar många hemifrån, men trenden med hemmajobb spås fortsätta även efter pandemin. Många saknar dock ett extra rum i lägenheten som kan användas som kontor, framför allt de som bor inne i storstäderna där kvadratmeterpriset är högt.&nbsp;</p><p><br></p><p>Dagens industri (Di) skriver att bostadsrättsföreningar kan öka sitt värde och tjäna på sina boendes hemarbete. Enligt Jesper Kristensen, regionchef på Sveriges Bostadsrättscentrum (SBC), kan föreningarna göra om gemensamma lokaler till kontor. Jesper Kristensen tror att den som ska köpa ny bostad kan vara villig att betala extra för att få tillgång till ett kontorsutrymme i huset.</p><p>– Jag tror att man i ett modernt boende skulle uppskatta arbetsplatser betydligt mer än till exempel en festlokal, så mycket att det skulle påverka värdet, säger han till Di.</p><p><br></p><p>Om styrelsen i en bostadsrättsförening vill omvandla ett gemensamt utrymme till ett kontor måste de först undersöka intresset hos de boende. Efter det kan en plan tas fram på hur kontoret ska se ut.<br></p><p>– Det finns allt från den hemsnickrade varianten till den stora, fina kontorslösningen. Att ställa ut några bord i ett rum behöver inte driva några kostnader. Har man en stor förening kan det finnas stora ytor, och många boenden som vill utnyttja detta. Då kanske man behöver investera mer och plocka in en professionell aktör som sköter det, säger Jesper Kristensen.&nbsp;</p><p><br></p><p>Är bostadsrättsföreningen stor eller ligger på en attraktiv adress kan man överväga att släppa in externa hyresgäster till kontoret. På så sätt får föreningen en extra inkomst. Dock måste man ha koll på lagen som säger att en ombyggnation klassas som en väsentlig förändring av huset, vilket kräver ett stämmobeslut. Hyr man dessutom ut en del av huset blir man hyresvärd.<br></p><p>– Coworkingkonceptet innebär dock möjligheter att använda en yta i huset utan långvariga bindningar till traditionella hyreskontrakt. Här gäller det att tänka rätt och utforma tillvägagångssätt så man inte hamnar i jordabalkens detaljerade lagregler, kommenterar Stefan Lindberg, bolagsjurist på SBC, till Di.</p>'
template: articles/article
sponsored: false
hide_from_home: false
artikel_typ: nyhet
views: 668
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - 'dagens industri'
  - pandemi
  - corona
  - toppnyhet
id: 36301b8d-82b3-47a3-bb13-8761654c38c8
