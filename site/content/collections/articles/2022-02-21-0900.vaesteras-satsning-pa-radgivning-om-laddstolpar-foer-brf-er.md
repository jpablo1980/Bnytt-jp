title: 'Västerås: Satsning på rådgivning om laddstolpar för brf:er'
ingress: |
  <p>Nyligen anslöt sig Västerås stad till projektet Hela Sverige laddar, en informationssatsning om laddstolpar och laddinfrastruktur som bland annat riktar sig till bostadsrättsföreningar. Detta enligt ett pressmeddelande från kommunen.
  </p>
  
intro_image: /assets/img/mostphotos/7404641-laddningsplats-for-elbil.jpg
long_form:
  -
    type: text
    text: '<p>Hela Sverige laddar är ett projekt som startats upp av Energimyndigheten med Sveriges energikontor som samarbetspartners. Enligt Region Gotlands webbplats ska det pågå under perioden första november 2021 fram till sista december i år och drivs av Energi- och klimatrådgivningen i olika kommuner. Vid projektets slut ska kunskapen och metoderna integreras i den ordinarie rådgivningen.<br><br>Totalt har över 230 kommuner anslutit sig till projektet och nyligen även Västerås stad. I ett pressmeddelande skriver kommunen att satsningen är tänkt att öka kunskapen om laddstolpar och laddinfrastruktur hos exempelvis bostadsrättsföreningar.<br>– Vi ska hjälpa bostadsrättsföreningar, småföretagare och privatpersoner ta steget och informera om de möjligheter som finns för bidrag till installation, som ladda-hemma-stödet och grönt avdrag, säger kommunens energi- och klimatrådgivare Per Eriksson i pressmeddelandet.<br><br>För de som har elbil sker laddningen till största delen vid hemmet eller arbetsplatsen. Saknar elbilsinnehavare möjlighet att ordna laddplats på egen hand, kan en annan lösning vara att&nbsp; bostadsrättsföreningen eller fastighetsägaren installerar det. Men kunskapen och erfarenhet om hur laddstationer fungerar är ofta otillräcklig. <br>– Tillgång till laddstolpar blir en allt vanligare fråga. Samtidigt är det väldigt få som har erfarenhet av att installera laddstolpar. Det är mycket information att ha koll på, som allt från vilka bidrag som finns att söka till val av teknik och hur man ska ta betalt för laddningen, fortsätter Per Eriksson.</p>'
template: articles/article
sponsored: false
hide_from_home: false
artikel_typ: nyhet
views: 281
puff_font_size: 24
article_font_size: 24
topnews_font_size: 42
region:
  - be2b6036-73b1-4f95-9957-4ad5bcabc684
clicks: 0
link: '1'
categories: energi-och-miljo
tags:
  - 'Västerås stad'
  - Energimyndigheten
  - Toppnyhet
id: 1c5596da-94f4-4809-b2a4-1744bd3d5ece
