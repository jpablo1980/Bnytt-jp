title: 'SEB: Boprisindikatorn har vänt upp – men mycket talar för tilltagande prisfall i vår'
ingress: |
  <p>Hushållens syn på boprisutvecklingen vände upp något i april, enligt SEB:s senaste Boprisindikator. Samtidigt bedömer banken att mycket ändå talar för tilltagande boprisfall under våren 2023.
  </p>
  
intro_image: /assets/img/skarmavbild-2023-04-12-kl.-16.08.55.png
long_form:
  -
    type: text
    text: '<p>I april 2023 steg SEB:s Boprisindikator från minus nio till minus åtta, och är därmed tillbaka på samma nivå som i februari. Boprisindikatorn visar skillnaden mellan andelen svenska hushåll som tror på stigande priser det kommande året och andelen som tror på fallande.<br><br>Jämfört med förra månaden så minskade andelen hushåll som tror på boprisuppgång det kommande året med två enheter. Samtidigt minskade andelen som förutspår sjunkande priser under det kommande året med tre enheter, medan andelen som tror på oförändrade priser fortsatte ligga på 22 procent.&nbsp;</p><p>– Bostadsmarknaden står och väger för tillfället. Det återspeglas tydligt i hushållens något mer avvaktande syn på bostadspriserna. Det mesta talar ändå fortfarande för att boprisfallet tilltar under våren, vilket kan komma att synas i förväntningarna när fler räntehöjningar slår igenom på boendekostnaderna, säger SEB:s privatekonom Américo Fernández i ett pressmeddelande från banken. <br><br>På regional nivå steg indikatorn i alla regioner under innevarande månad, med undantag för ett oförändrat resultat i Västra Götaland och en notering om minus tre enheter i Stockholm. Den största uppgången återfinns i Skåne där resultatet gick från minus nitton upp till minus sju. <br><br>Boprisindikatorn är en månatlig undersökning som genomförs av Demoskop på uppdrag av SEB. Den senaste undersökningen ska bygga på runt 1 000 webbintervjuer med svenska hushåll, gjorda under perioden 27 mars till tredje april i år.</p>'
template: articles/article
sponsored: false
hide_from_home: false
artikel_typ: nyhet
views: 254
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SEB
  - Demoskop
id: cd73374b-231d-48d5-87dd-470648346668
