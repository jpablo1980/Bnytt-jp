title: 'Bostadsrätt togs över av fel person – Riksbyggen tillsätter utredning'
ingress: |
  <p>En bostadsrättsinnehavare i Jönköping kom en dag hem till inkassobrev och ett ändrat namn på dörren. Styrelsen visste om “ägarbytet”, men talade aldrig med bostadsrättsinnehavaren. Nu har Riksbyggen tillsatt en utredning för att ta reda på vad som hänt, enligt SVT Nyheter.
  </p>
  
intro_image: /assets/img/mostphotos/16243985-riksbyggen.jpg
long_form:
  -
    type: text
    text: '<p>I slutet av juli kom en bostadsrättsinnehavare hem till sin lägenhet i Jönköping. På dörren stod ett främmande namn och på hallmattan låg ett inkassokrav på tre månadsavgifter, adresserat till namnet på dörren. Bostadsrättsinnehavaren har ägt sin lägenhet sedan 2008 och hade alltid betalt avgiften för tre månader framåt. Att denne inte fått avier för sommarmånaderna hade hen inte tänkt på. Avierna hade istället gått till den person som stod som ny ägare på lägenheten.&nbsp;</p><p><br></p><p>SVT Nyheter skriver att styrelsen enligt uppgifter fått besked om en ny ägare i juni, men ingen pratade med bostadsrättsinnehavaren. Riksbyggen, som registrerat den okände personen som ny ägare, kan inte förklara hur det gått till att en okänd person skrivit sig som ägare på lägenheten utan överlåtelsehandlingar. Händelsen polisanmäldes av bostadsrättsinnehavaren.</p><p><br></p><p>Riksbyggen har nu tillsatt en utredning som ska ta reda på hur detta varit möjligt.<br> – Det ska inte kunna ske med de rutiner vi har, ändå har det gjort det, säger Michael Frank, affärschef på Riksbyggen, till SVT.&nbsp;</p><p><br></p><p>Bostadsrättsinnehavaren har fått en ursäkt från Riksbyggen och ska även kompenseras. Denne ska också få återkoppling på hur utredningen går.&nbsp;</p><p><br></p><p>SVT Nyheter Jönköping har försökt nå personen som skrevs över som ägare på lägenheten, men utan resultat. Enligt Skatteverket är han inte längre folkbokförd i Sverige.</p>'
template: articles/article
sponsored: false
hide_from_home: false
artikel_typ: nyhet
views: 644
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - riksbyggen
  - 'svt nyheter'
  - jönköping
  - toppnyhet
id: e1a6c5f9-9740-4972-9c3d-10ed1c684ad5
