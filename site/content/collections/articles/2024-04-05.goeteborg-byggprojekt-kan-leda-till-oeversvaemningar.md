title: 'Göteborg: Byggprojekt kan leda till översvämningar'
ingress: |
  <p>Ett projekt där bostäder ska byggas kräver att skog i området huggs ner. Detta riskerar att skapa översvämningar i centrala Göteborg, enligt Fastighetstidningen.
  </p>
  
intro_image: /assets/img/mostphotos/21853027-utsikt-over-goteborg-fran-gothia-towers-goteborg.jpg
long_form:
  -
    type: text
    text: '<p>I området Kärra-Skogome i norra Göteborg finns planer på att bygga nya bostäder i form av lägenheter. Platsen där dessa bostäder planeras att byggas består till stor del av skog och denna måste huggas ner innan projektet kan påbörjas.&nbsp;</p><p><br></p><p>Enligt Fastighetstidningen har Högskolan i Gävle och Chalmers tekniska högskola i&nbsp; Göteborg påbörjat en ny studie om effekter av skyfall och ökade vattenflöden i Göteborg. I studien har man undersökt Kärra-Skogome och vad som kommer att ske med regnvattnet vid skyfall om skogen huggs ner. Enligt tidningen är risken stor att vattnet hamnar i Göteborgs centrum, om skogen inte längre finns där och kan hejda vattenflödet.&nbsp;</p><p>– Göteborgs topografi gör staden extra sårbar för skyfall, eftersom de centrala delarna är lågt belägna. Avverkar man i ett område som är högt beläget och med stor vattengenomströmning uppströms om centrum kan effekterna därför bli väldigt stora i centrala Göteborg, vilket också studien visar, säger Åsa Gren, lektor miljövetenskap vid Högskolan i Gävle, till Fastighetstidningen.&nbsp;</p><p><br></p><p>Studien från de två högskolorna har som syfte att påvisa att man måste anpassa byggandet efter klimatförändringarna.&nbsp;</p><p>– Vi vill att stadsplanerarna tydligt ska kunna se var de kan bygga, och var de skulle kunna anlägga ett grönområde eller en skog. Vi kan visa att beräkningsmodellen är en effektiv metod för att klimatsäkra städer eftersom den är ett bra beslutsstöd som ger en god överblick, från det lokala till det regionala. Ibland är en naturbaserad lösning bäst och ibland behöver man komplettera med tekniska lösningar. Det viktigaste är att ta välgrundade beslut, säger Åsa Gren till tidningen.</p>'
template: articles/article
sponsored: false
hide_from_home: false
artikel_typ: nyhet
views: 169
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: ovrigt
tags:
  - toppnyhet
  - fastighetstidningen
  - kärra
  - skogome
  - göteborg
id: d884bb86-187c-4620-88f3-4dfd577e304a
