title: 'Regeringen vill införa p-förbud för elsparkcyklar på trottoarer'
ingress: |
  <p>Slarvigt parkerade elsparkcyklar har blivit ett stort problem i svenska städer, inte minst i Stockholmsområdet. För att underlätta för kommuner att få ordning på stöket föreslår nu regeringen att elsparkcyklar förbjuds parkera på både gång- och cykelbanor.
  </p>
  
intro_image: /assets/img/210906-presstraff-2-(8).jpg.icfg8onamuanaa.ek0tqfinkb.jpg
long_form:
  -
    type: text
    text: '<p>P-förbud för elsparkcyklar på gång- och cykelbanor förutom vid uppställningsplatser för cykel. Det är vad regeringen föreslår för att få bukt med den oreda som dessa fordon orsakar när de exempelvis lämnas på trottoarer i svenska städer, speciellt i Stockholmsområdet. <br><br>Förslaget presenteras i ett pressmeddelande från Infrastrukturdepartementet.<br><br>Sveriges Radio (SR) Ekot har också rapporterat om förslaget. Bland annat har de intervjuat infrastrukturminister Tomas Eneroth. En av frågorna han fick svara på var om förbudet inte kan slå undan idén med själva elsparkcykelåkandet, att man kan ställa cykeln där man stannar.<br>– Jag tror att man fortfarande kan ställa den där man stannar men det kommer att vara viktigt för en uppsamling på särskilda uppställningsplatser. Jag tror att med den oordning som vi haft, inte minst i Stockholmsområdet, så är risken snarare större att folk blir så trötta på elsparkcyklar så att man snart börjar agera för ett nationellt förbud och det vill inte jag se.<br><br>Av Ekots inslag framgår också att antalet olyckor med elsparkcyklar uppgick till över 1 000 under förra året.<br><br>Tanken med förbudet är att det ska bli lättare för kommuner att avgöra om en elsparkcykel är felparkerad eller inte. Kostnaden för bortforsling när de bedöms stå felparkerade ska elsparkbolagen stå för. Vidare ska kommuner även ges möjlighet att meddela undantag från parkeringsförbudet.&nbsp; <br><br>Förslaget ska nu ut på remiss i form av en promemoria och kommer skickas ut till kommuner och berörda aktörer. Förbudet föreslås börja gälla den första augusti i år.</p>'
template: articles/article
sponsored: false
hide_from_home: false
artikel_typ: nyhet
views: 158
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - Regeringen
  - Infrastrukturdepartementet
  - SR
id: af7f9c0e-425e-4640-8f7f-68fb10baaa1c
