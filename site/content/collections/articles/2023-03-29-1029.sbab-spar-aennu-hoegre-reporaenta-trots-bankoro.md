title: 'SBAB spår ytterligare höjning av reporäntan – trots bankoro'
ingress: |
  <p>Ännu en reporäntehöjning att vänta i Sverige, trots bankoron i USA och Schweiz. Detta enligt en ny prognos från banken SBAB som förutspår en styrränta på 3,5 procent i vår.
  </p>
  
intro_image: /assets/img/bilder_nyheter/riksbankshuset-1571906017.jpg
long_form:
  -
    type: text
    text: '<p>I en ny prognos från SBAB spås kommande reporäntebesked innebära en höjning om 50 punkter, vilket skulle få styrräntan att landa på 3,5 procent. Beslut om detta ska fattas vid Riksbankens nästa penningpolitiska möte och kommer att offentliggöras den 26 april i år.&nbsp;<br><br>Trots att flera banker i USA och Schweiz haft ekonomiska bekymmer den senaste tiden, bedöms inflationen ändå väga tyngre när beslut om styrräntan ska fattas i Sverige. Andra argument som talar för en höjning uppges vara att Europeiska centralbanken nyligen höjt sin styrränta, samt att det finns en oro för värdet på den svenska kronan.<br><br>Under andra halvan av 2023 spås inflationen kunna falla i relativt snabb takt, något som talar för att styrräntan justeras ned med 0,25 procent i november. Även nedgången i svensk ekonomi pekar åt det hållet. I början på hösten spås den rörliga genomsnittsräntan på bolån toppa på 4,8 procent och då ligga på en lite högre nivå än räntor för längre bindningstider.<br><br>Prognosen presenteras i den senaste versionen av rapporten Boräntenytt från SBAB.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 254
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - SBAB
  - Riksbanken
  - Toppnyhet
id: ca9ef823-57de-4701-9e38-a3b26d41f900
