title: 'Fler mäklare anmäls men få varnas'
ingress: |
  <p>När rekordmånga anmälningar om eventuella lockpriser inkom beslutade Fastighetsmäklarinspektionen att granska mäklarkåren. Trots att många mäklare anmälts varnades endast en, enligt Dagens Nyheter.
  </p>
  
intro_image: /assets/img/mostphotos/15131262-maklarna-konkurrerar-om-forsaljning-av-bostader-1620916900.jpg
long_form:
  -
    type: text
    text: '<p>Det inkommer många anmälningar till Fastighetsmäklarinspektionen (FMI), något <a href="https://bostadsrattsnytt.se/nyheter/bostadsmarknad/2021-03-03-anmaelningar-om-lockpriser-oekar" target="_blank">Bostadsrättsnytt</a> tidigare rapporterat om. De senaste året har antalet anmälningar nått rekordnivåer och de flesta handlar om att mäklaren använt sig av lockpriser.</p><p><br></p><p>Dagens Nyheter (DN) skriver att FMI redan förra året inledde en större tillsyn av mäklarbranschen där 25 mäklare fick lämna en förteckning över sina tio senaste genomföra försäljningar. Nu är granskningen klar och visar att endast en av dessa mäklare varnats för att använt sig av lockpriser. Denne mäklare hade i sex av tolv fall marknadsfört objekten med lockpriser. Mäklaren tog inte heller med de två objekt som ökat mest i pris i förteckningen som lämnades till FMI. Detta fick mäklaren också en varning för.&nbsp;</p><p>– En mäklare får en varning för att markera att det är något som är fel. Och förhoppningsvis drar mäklaren lärdom av det och upprepar inte sitt beteende, säger Anders Astonsson, kommunikations­ansvarig på FMI, till DN.&nbsp;</p><p><br></p><p>Mellan januari och april i år har FMI tagit emot 726 anmälningar, men endast 28 varningar har utfärdats.&nbsp;</p><p>– Att vi ska hitta bevis för att mäklaren medvetet lagt ut bostaden för ett lägre pris än den värderat den till, i en period som har varit väldigt turbulent och där priserna har gått upp hela tiden, är väldigt svårt. Därför är det ganska få mäklare som får en påföljd av oss, säger Anders Astonsson till tidningen.&nbsp;</p><p><br></p><p>Nu ska FMI lägga ett större fokus på de mäklare som har flera anmälningar mot sig.&nbsp;</p><p>– Man måste se konsumenternas frustration som ett problem som man bör komma tillrätta med, för det påverkar ju bilden av mäklarna och mäklarkåren. Det handlar om branschens rykte och förtroendet för mäklartjänster, säger David Johansson, operativ chef på FMI, till DN.<br></p>'
template: articles/article
sponsored: false
hide_from_home: false
artikel_typ: nyhet
views: 275
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - fastighetsmäklarinspektionen
  - 'dagens nyheter'
  - lockpriser
  - toppnyhet
id: 7ccb27b3-7cfd-4e87-9549-1651a6fbd434
