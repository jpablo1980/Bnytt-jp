title: 'Köparnas övertag på bomarknaden minskar'
ingress: |
  <p>Enligt Fastighetsbyråns senaste mäklarpanel minskar köparnas övertag på bostadsmarknaden medan efterfrågan ökar.
  </p>
  
intro_image: /assets/img/mostphotos/61125290-hustak-i-gamla-stan.jpg
long_form:
  -
    type: text
    text: '<p>Varje månad genomför Fastighetsbyrån en undersökning bland sina mäklare om läget på bostadsmarknaden kallad Mäklarpanelen. Årets första mäklarpanel visar att det övertag som köparna haft på marknaden börjar minska. I undersökningen fick de deltagande mäklarna svara på frågan “för vilka är bostadsmarknaden mest fördelaktig just nu?”. Där blev snittet 3,01, på en skala mellan 0 och 10 där 0 representerar köparna och 10 säljarna. När samma fråga ställdes förra månaden blev snittet 2,6. Övertaget för köparna är alltså fortsatt tydligt, men har minskat.&nbsp;</p><p><br></p><p>I Mäklarpanelen går det också att utläsa att utbudet av bostäder till salu fortfarande är rekordstort. Samtidigt ökar efterfrågan på bostäder i Stockholm.&nbsp;</p><p>– Förändringar på marknaden brukar starta i storstäderna, framförallt Stockholm. Nu ser vi en tydlig ökning i efterfrågan i Stockholm sedan oktober. Det kan tyda på en återhämtning på marknaden och att resten av landet kommer gå i huvudstadens fotspår, säger Johan Engström, vd på Fastighetsbyrån, i ett pressmeddelande.&nbsp;</p><p><br></p><p>I undersökningen har mäklarna även svarat på frågor om nyproduktionsmarknaden. Även där har köparna störst fördel, med ett snitt på 2,24 där 0 är köparna och 10 säljarna. I december låg siffran på 1,94.</p><p>– Den mest drivande faktorn för efterfrågan på nyproducerade bostäder är just efterfrågan på begagnatmarknaden. Därför förvånar det mig inte att den positivare känslan därifrån smittar av sig. Med ett ökat utbud av inflyttningsklara nyproducerade bostäder så blir också det ett alternativ för den som söker en bostad för inflyttning här och nu, säger Henrik Lenander, affärsområdesansvarig nyproduktion på Fastighetsbyrån.</p><p><br></p><p>I ett pressmeddelande från Fastighetsbyrån står det att det överlag är en mer positiv känsla på bostadsmarknaden. Optimismen ökar bland både köpare och säljare tack vare förhoppningen om sänkta räntor och att man då vågar agera på marknaden igen.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 194
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - toppnyhet
  - fastighetsbyrån
  - mäklarpanelen
  - nyproduktion
  - ränta
id: 4adae5b0-2ba7-49e0-88e1-b65fe708d539
