title: 'Hoppade av nyproduktion – får tillbaka miljonbelopp'
ingress: |
  <p>Nacka tingsrätt har nyligen kommit med en unik dom angående ett par som tecknat sig på en nyproducerad bostadsrätt, som sedan blev försenad. Tingsrätten låter paret häva sitt köp och de får tillbaka sin handpenning, rapporterar SvD.
  </p>
  
intro_image: /assets/img/mostphotos/23594678-bygghiss.jpg
long_form:
  -
    type: text
    text: '<p>Ett par tecknade våren 2017 ett förhandsavtal på en bostadsrätt för 11 miljoner kronor i Saltsjö-Boo. Upplåtelsen skulle ske i augusti 2017 och tillträdet i januari 2018, men inget av dessa datum hölls. Nacka tingsrätt dömer nu att föreningen ska betala tillbaka hela handpenningen på 1,1 miljoner kronor. Föreningen ska även betala parets rättegångskostnader som beräknas till över 300 000 kronor. "Bostadsrättsföreningen var flera månader försenad med upplåtelsen och i vart fall tio veckor försenad med tillträdet. Det kan inte anses vara i skälig tid", fastslås i domen från Nacka tingsrätt enligt Svenska Dagbladet (SvD).</p><p><br></p><p>Paret är de första i Sverige som vunnit i rätten i ett sådant här fall, och där de som köpare får tillbaka hela sin handpenning på grund av att deras bostad inte blivit klar i tid. Situationen som paret varit med om, där förhandsavtalade bostäder blivit försenade, är dock inte unik. Tusentals köpare har bett om att få häva sina köp och många företag sitter med nyproduktioner som dragit ut på tiden. </p><p><br></p><p>Paret sa upp sitt förhandskontrakt i april förra året. De som bygger bostaden, föreningen Södra Hällmarken från Tribecagruppen i Cabrera Holding, krävde 1,7 miljoner i skadestånd och rättegångskostnader av paret när de inte längre ville genomföra köpet. Föreningen menade att parets avhopp gjorde att de fick sälja bostaden på nytt, nu till ett lägre pris på grund av en fallande marknad. Till slut fick ändå paret rätt, och tingsrätten menar att "tidpunkten för upplåtelse och tillträde har väsentlig betydelse för köparna" och att den byggande bostadsrättsföreningen "måste ha insett det".</p>'
template: articles/article
sponsored: false
artikel_typ: nyhet
views: 8024
puff_font_size: 24
article_font_size: 24
topnews_font_size: 48
clicks: 30
link: '1'
categories: ovrigt
tags:
  - 'nacka tingsrätt'
  - svd
  - nyproduktion
  - saltsjö-boo
  - Toppnyhet
id: 7efe75da-98d7-42e3-95e9-5e0c3b846d2f
