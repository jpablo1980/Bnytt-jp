title: 'Vattenfalls prognos: Lägsta elförbrukningen i landet på 36 år'
ingress: |
  <p>Elpriserna i landet under december ser ut att bli betydligt lägre än ifjol. På det hela spås 2020 bli det varmaste året sedan Vattenfall började mäta, med den lägsta elförbrukningen på 36 år.
  </p>
  
intro_image: /assets/img/medium-screen-72-dpi-vattenfall_boden_hydro_power_plant_drone_123.png
long_form:
  -
    type: text
    text: '<p>Innevarande år ser ut att bli det varmaste i Sverige sedan statliga energiföretaget Vattenfall inledde sina mätningar. Orsaker till det uppges vara ovanligt höga temperaturer och att industrin förbrukat mindre el till följd av covid-19. Det skriver energiföretaget i ett pressmeddelande.&nbsp;<br><br>I nuläget är vattenmagasinen i landet välfyllda och kärnkraften levererar som förväntat, två förutsättningar för att elpriserna fortsätter vara låga året ut. Med undantag för en köldknäpp som väntas under julhelgen ser året ut att avslutas med, för säsongen, höga temperaturer. Detta enligt en prognos från Vattenfall daterad den 22 december. Elanvändningen i landet år 2020 blir troligen den lägsta som uppmätts på 36 år. <br>– Ofta innebär lägre temperaturer ökade elpriser men även industrin tar ledigt i jul vilket innebär att priserna inte kommer att påverkas nämnvärt. Det kompenserar för hushållens ökade elanvändning under julen, säger Jonas Stenbeck, privatkundschef Vattenfall Försäljning, i pressmeddelandet.<br><br>Hittills i december ligger det genomsnittliga spotpriset för elområde 1 (Norra Sverige) och 2 (Norra Mellansverige) på runt 18 öre per kilowattimme. I december förra året noterades 54,92 öre för samma elområden. Spotpriset för elområde 3 (södra Mellansverige) ligger på cirka 36 öre per kilowattimme, jämfört med 55,81 öre under samma månad ifjol. För elområde 4 (södra Sverige) har man hittills noterat 40 öre per kilowattimme. December 2019 landade spotpriset för elområdet på 56,37 öre.&nbsp;<br><br></p><p><b>Not:</b> Spotpriset avser snittpriset på den nordiska elbörsen Nord Pool, exklusive moms, påslag och elcertifikat.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 155
puff_font_size: 24
article_font_size: 24
topnews_font_size: 44
clicks: 0
link: '1'
categories: energi-och-miljo
tags:
  - Vattenfall
  - 'Nord Pool'
  - Toppnyhet
id: ac654d14-7500-4490-b81c-2fdc1a40a69b
