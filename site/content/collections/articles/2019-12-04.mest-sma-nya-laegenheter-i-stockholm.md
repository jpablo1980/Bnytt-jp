title: 'Mest små nya lägenheter i Stockholm'
ingress: |
  <p>I Stockholms län är de flesta nya lägenheterna ettor eller små tvåor. Det rapporterar SR som tittat närmare på de bygglov som beviljats under 2017, och beskriver riktigt små lägenheter som en trend.
  </p>
  
intro_image: /assets/img/bilder_nyheter/Västerås_LM/danderyd.jpeg
long_form:
  -
    type: text
    text: '<p>Att bygga riktigt små lägenheter har&nbsp;nu blivit en trend i Stockholms län. Den största delen av de nyproducerade lägenheterna i länet är ettor eller små tvåor. Så beskriver Sveriges Radio (SR) utvecklingen efter att ha tagit del av en sammanställning av beviljade bygglov år 2017, som gjorts av arkitektkontoret&nbsp;Secretary.&nbsp; <br><br>De flesta tvårumslägenheter som beviljades bygglov i länet år 2017 var på under 55 kvadratmeter stora. Och majoriteten av de beviljade byggloven under samma år gällde bostäder som var dimensionerade för enmanshushåll.<br><br>Rutger&nbsp;Sjögrim,&nbsp;arkitekt vid arkitektkontoret&nbsp;Secretary, berättar för SR att den fria rörelseytan i sovrum tillhörande mindre lägenheter ofta tenderar att krympa. Sovrummen beskrivs kunna vara så smala att “sängen går från ena väggen till den andra väggen”. Det förekommer också att sovrum saknar fönster.&nbsp; &nbsp;<br><br>Kökets roll i denna typ av lägenheter tenderar att bli mindre central, med en mer undanskymd placering.&nbsp; &nbsp;<br>– Från att ha köket har varit en statussymbol och sådär, kan vi nu se en tendens där köket börjar bli kanske lite mer som en sorts infrastruktur i lägenheten. Köket kryper mot hallen, förklarar Rutger&nbsp;Sjögrim&nbsp;för SR. <br><br>Han tillägger också att trångboddheten kan öka genom att par och familjer väljer att bo i de små lägenheterna av ekonomiska skäl.&nbsp;&nbsp;</p>'
template: articles/article
sponsored: false
artikel_typ: nyhet
views: 790
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Secretary
  - SR
  - Toppnyhet
id: 8127856e-7245-4448-b84a-a6ff84bd81cd
