title: 'Allt vanligare att brf:er har lån med rörlig ränta'
ingress: |
  <p>Nya siffror från SCB visar att allt fler bostadsrättsföreningar i landet har rörlig ränta på sina lån. Statistiken indikerar också att yngre föreningar är mer räntekänsliga då de ofta har en betydligt högre belåningsgrad än äldre.
  </p>
  
intro_image: /assets/img/img_e4120-1705655785.JPG
long_form:
  -
    type: text
    text: '<p>Enligt en ny sammanställning från myndigheten Statistiska centralbyrån (SCB) har en växande andel av landets bostadsrättsföreningar lån med rörlig ränta. I början av år 2021 uppgick andelen till 16 procent och i november 2023 låg noteringen på 23 procent.&nbsp;</p><p>– Man kan även se att rörligt är den räntebindningstid som har ökat mest bland bostadsrättsföreningarna jämfört med andra bindningstider, säger SCB:s nationalekonom Johannes Andersson i ett pressmeddelande från myndigheten. <br><br>Vidare beskrivs yngre föreningar som de mest räntekänsliga då deras belåningsgrad brukar vara högre än de äldres. Sex procent av landets brf:er uppges vara yngre än fem år. <br>– Under kommande månader kommer både yngre och äldre bostadsrättsföreningar att behöva anpassa sig till högre räntekostnader om räntorna ligger kvar på samma nivå, fortsätter Johannes Andersson.<br><br>Föreningars ekonomi påverkas inte bara av storleken på lånen, utan även av hur hög belåningsgraden är. Den motsvarar summan av de lån som föreningar har hos banker och andra finansinstitut i förhållande till värdet på föreningarnas fastigheter. <br><br>För upp till fem år gamla brf:er är den genomsnittliga belåningsgraden på 38 procent. Tittar man däremot på föreningar som funnits i mer än 40 år ligger belåningsgraden på i snitt 15 procent. <br>– De yngre bostadsrättsföreningarna var i november både högst belånade och hade högst ränta på sina lån, tillägger Johannes Andersson.</p>'
template: articles/article
sponsored: false
hide_from_home: false
artikel_typ: nyhet
views: 479
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - SCB
id: f0f2252e-67a4-4165-b0d5-ce1421adf80a
