title: 'Planerade hyresrätter oroar boägare i Bredäng – vill inte ha kriminella i området'
ingress: |
  <p>Stockholms stad planerar för 80 nya hyresrätter i Bredäng men behandlingen av ärendet har nu skjutits upp, bland annat då bostadsrättsinnehavare och radhusägare i området uttryckt oro för att kriminella ska flytta in i hyresrätterna. Det skriver Mitt i.
  </p>
  
intro_image: /assets/img/43434701-bredang-centrum-tunnelbanestation-(1).jpg
long_form:
  -
    type: text
    text: '<p>I ett område vid Järnbärarvägen och Tankebyggarbacken i centrala Bredäng, Stockholm Söderort, vill kommunen uppföra 80 nya hyresrätter. Tanken var att ärendet skulle tas upp i stadsbyggnadsnämnden i slutet av september 2023, men på grund av inkomna synpunkter har datumet nu flyttats fram till den 19 oktober. Det rapporterar lokaltidningen Mitt i Skärholmen.<br><br>När förslaget var ute på samråd ska berörda grannar i bostadsrätter och radhus exempelvis ha uttryckt oro för vilka som kan flytta in i hyresrätterna. Även boende i hyreshus i närheten ska ha framfört kritik. <br>– De som bor i bostadsrätter och radhus skriver att de inte vill ha hyresrätter för att de är rädda att kriminella flyttar in och de i hyresrätter skriver att om man bygger dyra bostäder så kan kriminella flytta in, säger stadsbyggnadskontorets stadsplanerare Tara Nezhadi till Mitt i.<br><br>De 80 hyresrätterna är tänkta att inrymmas i tre flerbostadshus med upp till sex våningar. Husens höjd har det också inkommit synpunkter kring, samt oro för skuggning, försämrad utsikt och att det kan bli färre lediga p-platser i området. Utöver det ska Länsstyrelsen ha lyft risk för översvämning vid skyfall,&nbsp; ras och skred. <br><br>Inkomna synpunkter behöver utredas närmare, anser stadsbyggnadsnämnden, och planerar därför att besöka området ifråga för att därefter behandla ärendet.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 345
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Mitt i'
  - 'Stockholms stad'
  - Toppnyhet
id: 89680cb6-4440-497e-896a-71ad1f90a999
