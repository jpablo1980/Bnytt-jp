title: 'Rekordsommar för bostadsförsäljningen'
ingress: |
  <p>Under sommaren blev det försäljningsrekord på bostadsmarknaden. Att antalet sålda objekt ökat kan bero på att fler svenskar än vanligt varit hemma under semestern, rapporterar Svenska Dagbladet.
  </p>
  
intro_image: /assets/img/mostphotos/17622627-till-salu.jpg
long_form:
  -
    type: text
    text: '<p>En vanlig sommar sjunker vanligtvis aktiviteten bland bostadsletare, men i år har den varit på en rekordhög nivå. <br>– Vi trodde att antalet försäljningar skulle öka något under sommaren, som en effekt av att många affärer uteblev i maj och juni, samt att folk varit hemmavid. Men det här är en betydligt större ökning än vad vi trodde, säger Marcus Svanberg, vd på Länsförsäkringar fastighetsförmedling, till Svenska Dagbladet (SvD).</p><p><br></p><p>Länsförsäkringar fastighetsförmedling har noterat ett ökat antal sålda bostäder under sommarmånaderna. Hos mäklarfirman steg bostadsrättsförsäljningen med 37 procent under juli, sett till hela Sverige. Även Hemnet uppger att de haft fler besökare än vanligt inne på sin bostadssajt och sett att fler bostadsrätter sålts under sommaren. Enligt Hemnets uppgifter ökade bostadsförsäljningen i juli med 35 procent i Sverige och 50 procent i Stockholms län. Den månaden såldes 2 370 bostäder, vilket enligt Hemnet är ett nytt rekord.</p><p><br></p><p>SvD skriver att det finns två förklaringar till varför antalet försäljningar gått upp. Den ena är att fler svenskar är hemma i sommar och haft större möjlighet att vara aktiva i budgivningar och gå på visningar. Den andra förklaringen är att marknaden varit orolig under våren, vilket gett en eftersläpning i statistiken över antal sålda objekt.</p><p><br></p><p>Nu verkar marknaden stabiliserats sig och färre bostadsspekulanter oroar sig för ekonomiska problem. Trots att antalet affärer ökat under sommaren har priserna stått ganska så stilla. Hur bostadsmarknaden ser ut till hösten och hur coronapandemins påverkan ser ut är fortfarande osäkert. Risken finns att arbetslösheten fortsätter vara hög vilket leder till sjunkande bopriser och ett större utbud av bostäder.</p>'
template: articles/article
sponsored: false
hide_from_home: false
artikel_typ: nyhet
views: 159
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'svenska dagbladet'
  - hemnet
  - toppnyhet
id: 8273aba2-1615-4f72-af33-9352d8d8c3d5
