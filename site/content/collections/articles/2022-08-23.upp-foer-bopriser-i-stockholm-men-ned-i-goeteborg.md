title: 'Upp för bopriser i Stockholm men ned i Göteborg'
ingress: |
  <p>Under första halvan av augusti steg bostadsrättspriserna i Stockholm samtidigt som resultatet för Göteborg blev negativt. Det visar ny statistik från Valueguard.
  </p>
  
intro_image: /assets/img/aug2022-1661238994.jpg
long_form:
  -
    type: text
    text: '<p>I juli 2022 fortsatte priserna på bostadsrätter i Stockholm ned med 3,5 procent efter att ha sjunkit med 4,5 procent under juni, enligt siffror från statistikproducenten Valueguard. Den senaste uppdateringen av deras bostadsrättsindex (HOX) visar dock att priserna vände upp i början av augusti: Noteringen för första halvan av månaden landade på plus 1,4 jämfört med juli som helhet. <br><br>Samtidigt har utvecklingen i Göteborg varit genomgående negativ. I juni landade bostadsrättsindex på minus 3,5 procent, för juli blev resultatet minus tre procent, och för första halvan av augusti noterades minus 0,6 procent. <br><br>Gällande priserna på bostadsrätter i Malmö så gick de ned med 2,5 procent i juli, efter en nedgång om 3,4 procent i juni. Valueguard presenterar inte statistik per halv månad för denna storstad. Den bostadsrättsmarknad som aktören följer med kortast intervall innefattar objekt inom Stockholms kommun. <br><br>På den marknaden upphörde prisnedgången vid midsommar, för att börja öka i månadsskiftet juli/augusti. I ett pressmeddelande från Valueguard finns följande kommentar om utvecklingen i Stockholms kommun: <br>“Att priserna ändå gick ned i juli skall tolkas som att de genomsnittliga priserna var lägre i juli än i juni. Under lejonparten av juni, före midsommar, hade priserna ännu ej nått den låga nivå som rådde mellan midsommar och sista juli. Om uppgången i början av augusti är ett trendbrott eller sedvanlig rekyl efter sommaren är för tidigt att säga.”<br><br></p><p>Indexet HOX baseras på en teknologi som tar hänsyn till bostadstyp och mäter den underliggande prisutvecklingen på bostadsmarknaden. Nasdaq OMX Valueguard-KTH Housing Index (HOX) har utvecklats i samarbete med KTH. Indexet distribueras av Nasdaq OMX och bygger på data från Svensk Mäklarstatistik AB och Lantmäteriet.</p>'
template: articles/article
sponsored: false
hide_from_home: false
artikel_typ: nyhet
views: 328
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - Valueguard
  - Toppnyhet
id: 8f1416aa-f518-441b-82fe-08a5aaed4505
