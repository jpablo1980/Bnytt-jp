title: 'Stigande bostadsrättspriser i storstäderna – förutom i centrala Malmö'
ingress: |
  <p>Priserna på bostadsrätter i landets storstäder steg i januari, med undantag för centrala Malmö där priserna stod stilla. Bland de län som Bostadsrättsnytt bevakar syns en varierande prisutveckling. Det visar den senaste mätningen från Svensk Mäklarstatistik.
  </p>
  
intro_image: /assets/img/31347776-vinter-pa-varnhem-4-b.jpg
long_form:
  -
    type: text
    text: |
      <p>I januari ökade bostadsrättspriserna med en procent i både
      Stockholms och Göteborgs centrala delar, men i centrala Malmö förblev priserna oförändrade.
      På årsbasis ligger nu prisutvecklingen för bostadsrätter i riket på plus sju
      procent. Det visar uppdaterade siffror från Svensk Mäklarstatistik som
      presenteras i ett pressmeddelande.</p><p>&nbsp;<br></p><p>I pressmeddelandet publicerades även siffror på hur många bostadsrätter
      som sålts under årets första månad. Totalt såldes 9&nbsp;100 bostadsrätter,
      vilket är något lägre än samma månad 2020 men fler än i januari 2019.</p><p><br></p><h3>Prisstatistik för bostadsrätter, januari 2021:</h3>
      
  -
    type: image
    photo: /assets/img/bopriser-sv-m-riks.png
    size: Normal
  -
    type: text
    text: |
      <p><i>Källa: Uppdaterade siffror från Svensk Mäklarstatistik som offentliggjordes den femte februari i år, avseende januari 2021</i></p><p><br></p><p>Den statligt ägda banken SBAB har även
      de släppt statistik för månaden, vilket <a href="https://bostadsrattsnytt.se/nyheter/boprisutveckling/2021-02-04-sbab-bostadspriserna-steg-under-januari" target="_blank">Bostadsrättsnytt </a>skrev om den fjärde februari
      i år. Deras statistik innehåller uppdateringar för storstäderna, men inte
      separata noteringar för de centrala delarna.</p><p><br></p><h3>Prisstatistik för bostadsrätter, januari 2021:</h3>
      
  -
    type: image
    photo: /assets/img/bopriser-sbab.png
    size: Normal
  -
    type: text
    text: '<p><i>Källa: SBAB Booli Housing Price Index (HPI) avseende januari 2021&nbsp;</i></p><p><i><br></i></p><p>SBAB Booli Housing Price Index (HPI) är ett boprisindex från banken SBAB:s bostadssajt Booli vilket uppdateras en gång per månad. I beräkningen av prisindexet ingår variabler som bostädernas storlek, taxeringsuppgifter, tomtstorlek, antal rum, våning, månadsavgift till föreningen med mera. Den slutprisdata som används uppges bygga på uppgifter om verifierade slutpriser från mäklare och lagfarter samt sista bud.<br><br></p><p is="qowt-word-para">Svensk Mäklarstatistik släpper också uppdaterade tremånaderssnitt varje månad. De senaste resultaten avser perioden november 2020 – januari 2021 och visar till exempel på en nedgång för bostadsrättspriserna i Västernorrlands län om nio procent, jämfört med minus 5,5 procent i mätningen innan. En bostadsrätt där kostar nu i genomsnitt 13 053 kronor per kvadratmeter. På årsbasis landar den genomsnittliga utvecklingen av bostadsrättspriser i länet på minus 7,2 procent.<br><br>I denna mätning noterades även att bopriserna i Skåne län ökade med plus 1,6 procent medan den förra mätningens resultat landade på plus 0,6 procent. Snittpriset för en bostadsrätt i länet ligger nu på 29 889 kronor per kvadratmeter. Sett till de senaste tolv månaderna ligger prisutvecklingen för bostadsrätter i länet på plus 8,8 procent.<br><br>I Stockholms län ökade priserna med 1,7 procent under den senaste tremånadersperioden, jämfört med plus 3,5 procent i föregående mätning. Genomsnittspriset för en bostadsrätt i länet uppgår nu till 62 931 kronor per kvadratmeter. På årsbasis ligger prisutvecklingen på plus 7,2 procent.<br><br>Bostadsrättspriserna i Uppsala län sjönk med 1,3 procent. I föregående mätning blev resultatet minus 4,1 procent. Det genomsnittliga kvadratmeterpriset i länet landar på 36 704 kronor. På årsbasis ligger prisutvecklingen för länet på plus 5,7 procent.<br><br>I Västra Götalands län sjönk priserna med 0,7 procent i den aktuella mätningen och med 0,6 procent i den föregående. Det genomsnittliga kvadratmeterpriset ligger nu på 38 380 kronor. De senaste tolv månaderna har priserna på bostadsrätter i länet ökat med 2,5 procent i snitt.<br><br>I Västmanlands län sjönk bostadsrättspriserna med 5,1 procent under den senaste tremånadersperioden. I föregående mätning blev resultatet minus 4,4 procent. En bostadsrätt i länet kostar nu genomsnittligen 20 073 kronor per kvadratmeter. På årsbasis ligger prisutvecklingen på plus 6,9 procent.</p><p is="qowt-word-para"><br></p><p is="qowt-word-para"><br></p><h3>Prisutveckling för bostadsrätter i utvalda län under de tre senaste månaderna:</h3>'
  -
    type: image
    photo: /assets/img/bopriser-sv-m-3-man.png
    size: Normal
  -
    type: text
    text: |
      <p><i>Källa: Uppdaterade siffror från Svensk Mäklarstatistik som offentliggjordes den x i år, avseende november 2020 - januari 2021<br></i><br>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde.<br><br>Den senaste tremånadersperioden jämförs med motsvarande period innan.
      
      Resultatet för den senaste månaden är preliminärt. Statistiken tas fram månatligen av Statistiska Centralbyrån (SCB) på uppdrag av Svensk Mäklarstatistik. 
      
      Prisstatistik som tas upp i artikeln avser genomsnittliga resultat.</p>
      
template: articles/article
sponsored: false
hide_from_home: false
artikel_typ: nyhet
views: 349
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - fefb35ff-342e-4974-9cd5-b3d9b06b2644
  - be2b6036-73b1-4f95-9957-4ad5bcabc684
  - 004eb45e-a37c-402e-9ed4-59b5d3deafd6
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SBAB
  - 'Svensk Mäklarstatistik'
  - SCB
  - toppnyhet
id: 782bfccc-76df-4333-a567-aece2f76cdd7
