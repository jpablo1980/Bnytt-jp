title: 'Fortsatt tuff bostadssituation för unga vuxna'
ingress: |
  <p>De som har störst motstånd på bostadsmarknaden i Sverige är unga vuxna. Trots att det finns drygt fem miljoner bostäder i landet räcker det ändå inte, då bostäderna i många fall är för dyra. Detta skriver Riksbyggen i ett pressmeddelande.
  </p>
  
intro_image: /assets/img/mostphotos/30524482-flyttlada.jpg
long_form:
  -
    type: text
    text: '<p>Den 31 december i fjol fanns 4 978 239 bostäder i landet, visar statistik från Statistiska centralbyrån (SCB). Trots de många bostäderna står flera grupper utan bostad och mest utsatta är de unga vuxna. <br>– I landets två största städer med de största grupperna av unga vuxna, Stockholm och Göteborg, saknar 80-90 procent av ensamboende unga möjlighet att köpa en nybyggd enrumslägenhet. Detta är samma marknader där köerna för en hyresrätt är som allra längst, säger Johanna Ode, bostadspolitisk expert och verksamhetsutvecklare på&nbsp;Riksbyggen, i ett pressmeddelande.<br><br>Boverket har räknat ut att det kommer behövas drygt 65 000 nya bostäder per år under flera år framöver för att möta den efterfrågan som finns på bostadsmarknaden.<br>– Från Riksbyggens sida ser vi ett stort behov av nya bostäder som många har råd att bo i. Det handlar både om bostäder för unga men minst lika viktigt är att bygga för den äldre målgruppen, de som idag bor i villa men är i behov av en mer lättskött och anpassad bostad på äldre dar. Det i sin tur får fart på flyttkedjorna som gör att det befintliga bostadsbeståndet används effektivare, säger Mårten Lilja, vice vd Riksbyggen och chef för affärsområde Bostad.<br><br>I pressmeddelandet från Riksbyggen skriver de om sitt förslag ungbolån, något Bostadsrättsnytt <a href="https://bostadsrattsnytt.se/nyheter/bolan/2019-07-09-riksbyggen-skickar-foerslag-om-ungbolan-till-regeringen" target="_blank">tidigare skrivit om</a>, som en potentiell lösning på problemet. Ungbolånet ska vara ett statligt lån med förmåner som amorteringsfria år och att amorteringskrav två inte tillämpas.<br><br></p><p>Siffrorna som Riksbyggen använder sig av, utöver SCB och Boverket, kommer från en undersökning gjord av Evidens.</p>'
template: articles/article
sponsored: false
artikel_typ: nyhet
views: 344
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - riksbyggen
  - amorteringskrav
  - Boverket
  - Evidens
  - SCB
  - Toppnyhet
id: 7143a98a-72c0-4421-a8ad-b1d007e5ff6e
