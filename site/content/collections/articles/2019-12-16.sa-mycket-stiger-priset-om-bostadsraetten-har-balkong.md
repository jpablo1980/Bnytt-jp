title: 'Så mycket stiger priset om bostadsrätten har balkong'
ingress: |
  <p>Att ha balkong är inte bara en chans till härlig utevistelse utan även något som höjer priset på din bostad. Bostadssajten Booli har undersökt hur mycket en balkong påverkar priserna på lägenheter i Stockholms kommun.
  </p>
  
intro_image: /assets/img/31815844-roslagsgatan.jpg
long_form:
  -
    type: text
    text: '<p>De lägenheter i Stockholms kommun som har balkong har i snitt 1,9 procent högre värdering än lägenheterna utan. Ligger balkongen i söderläge stiger priset ytterligare och blir 2,1 procent högre än en balkong åt ett annat väderstreck. <br>– Balkong är ett sådant attribut som vissa verkligen inte kan tänka sig att vara utan, och då är man i praktiken villig att betala för det - i många fall långt mycket mer än vad de här siffrorna visar, säger Matilda Adelborg, pressansvarig på Booli, i ett pressmeddelande.&nbsp;</p><p><br></p><p>Enligt Boolis undersökning säljs en lägenhet med balkong för 60 000 kronor upp till 90 000 kronor mer än en bostad som saknar balkong. Med söderläge ökar prisnivån med 70 000 kronor–100 000 kronor. <br>– Den här kartläggningen visar att det med stor sannolikhet är&nbsp;värt investeringen - den som har möjlighet att bygga balkong får troligtvis igen pengarna och dessutom en högre trivsel under boendetiden,&nbsp;säger Matilda Adelborg.&nbsp;&nbsp;</p><p><br></p><p>Undersökningen gjordes genom att studera försäljningar som gjordes mellan första juni 2018 och samma datum i år. Totalt har Booli tittat på 18 500 lägenhetsförsäljningar i Stockholms kommun.</p>'
template: articles/article
sponsored: false
artikel_typ: nyhet
views: 3782
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - balkong
  - booli
  - Toppnyhet
id: 49923c0c-c865-4507-b388-d057f932449e
