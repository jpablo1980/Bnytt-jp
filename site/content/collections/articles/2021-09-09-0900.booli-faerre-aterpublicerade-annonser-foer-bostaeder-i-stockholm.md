title: 'Booli: Färre återpublicerade annonser för bostäder i Stockholm'
ingress: |
  <p>Andelen annonser för bostäder i landet som återpublicerades på Booli i augusti 2021, var i snitt fyra procentenheter lägre än under samma månad ifjol. För Stockholms län var minskningen ännu större. Det framgår av ett pressmeddelande från bostadssajten.
  </p>
  
intro_image: /assets/img/booli.jpg
long_form:
  -
    type: text
    text: '<p>Under årets augustimånad återpublicerades färre annonser på bostadssajten Booli än vad som noterades för samma period 2020, en utveckling som går att se i samtliga av Sveriges län. På riksnivå landar noteringen på minus fyra procentenheter. Statistiken avser objektstyperna lägenheter, småhus och fritidshus.<br><br>Bland storstadslänen minskade andelen återpubliceringar mest i Stockholm med minus 4,5 procentenheter, medan resultatet för både Göteborg och Malmö landade på minus 3,5 procentenheter.<br><br>Samtidigt uppges antalet återpublicerade annonser för bostäder i landet under augusti (1 550 enligt Bostadsrättsnytts beräkningar) vara det lägsta sedan 2016. Totalt publicerades 19 647 bostäder på sajten denna period, exklusive objekt i kategorin snart till salu.<br>– Augustis siffror visar på en fortsatt het marknad. Ju hetare marknad desto färre återpublicerade objekt brukar det finnas. Det är därför ett viktigt nyckeltal att följa över tid, säger Boolis pressansvariga Josephine Linghammar i ett pressmeddelande från bostadssajten.<br><br>I statistiken över återpubliceringar ingår objekt till salu på Booli som varit bortplockade från mäklarens hemsida i minst 30 dagar och sedan har publicerats på nytt. Objekt som istället för att försvinna från sajten har flyttats till kategorin “snart till salu” ingår inte i underlaget.</p>'
template: articles/article
sponsored: false
hide_from_home: false
artikel_typ: nyhet
views: 142
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Booli
id: 30fde8a6-a27c-42d9-be58-f1410175fb19
