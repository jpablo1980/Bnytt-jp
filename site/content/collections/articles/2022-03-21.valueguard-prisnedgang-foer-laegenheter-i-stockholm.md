title: 'Valueguard: Prisnedgång för lägenheter i Stockholm'
ingress: |
  <p>Under första halvan av mars sjönk lägenhetspriserna i huvudstaden något, medan en liten  uppgång noterades i Göteborg. I februari ökade priserna på bostadsrätter i samtliga storstäder, mest i Stockholm. Det visar Valueguards senaste prisindex.
  </p>
  
intro_image: /assets/img/36983365-stockholm.jpg
long_form:
  -
    type: text
    text: '<p>Enligt statistikproducenten Valueguards senaste bostadsrättsindex (HOX) steg lägenhetspriserna i landet med 1,8 procent i februari 2022. Efter säsongsjustering blir resultatet plus 1,1 procent.<br><br>Även i storstäderna ökade priserna på bostadsrätter, mest i huvudstaden där noteringen för månaden landade på plus 2,5 procent. I Malmö gick lägenhetspriserna upp med 1,6 procent i februari medan plus 0,7 noterades i Göteborg.<br><br>Valueguard har även tittat på statistik över prisutvecklingen för lägenheter i Stockholm och Göteborg under första halvan av mars. Den uppges visa på en nedgång om 0,2 procent i huvudstaden och plus 0,3 procent i Göteborg, jämfört med resultaten för februari som helhet.<br><br>Indexet HOX baseras på en teknologi som tar hänsyn till bostadstyp och mäter den underliggande prisutvecklingen på bostadsmarknaden. Nasdaq OMX Valueguard-KTH Housing Index (HOX) har utvecklats i samarbete med KTH. Indexet distribueras av Nasdaq OMX och bygger på data från Svensk Mäklarstatistik AB och Lantmäteriet.</p>'
template: articles/article
sponsored: false
hide_from_home: false
artikel_typ: nyhet
views: 415
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - Valueguard
  - NASDAQ
  - KTH
  - 'SVENSK MÄKLARSTATISTIK'
  - LANTMÄTERIET
  - Toppnyhet
id: 839aff5b-67b1-4845-95b9-dad8f6a194e7
