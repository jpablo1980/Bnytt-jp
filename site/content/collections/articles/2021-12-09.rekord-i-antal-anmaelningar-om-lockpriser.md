title: 'Rekord i antal anmälningar om lockpriser'
ingress: |
  <p>Nu har antalet mäklare som anmäls för att ha använt sig av lockpriser har nått ett nytt rekord. Vad som sker efter anmälningarna är dock inte speciellt mycket, enligt SVT Nyheter.
  </p>
  
intro_image: /assets/img/mostphotos/25347025-moderna-lagenheter.jpg
long_form:
  -
    type: text
    text: '<p>Det går redan nu att se att 2021 slår rekord i antal inkomna anmälningar mot fastighetsmäklare. Det är till Fastighetsmäklarinspektionen (FMI) dessa anmälningar skickas och i år har 1 731 anmälningar kommit in. Det är 28 procent fler än jämfört med förra året, rapporterar SVT Nyheter.&nbsp;</p><p><br></p><p>Främst handlar anmälningarna om lockpriser. Av de drygt 1 700 anmälningarna handlar 1 006 stycken om lockpriser, vilket är 45 procent fler än 2020 som var ett rekordår. Anledningarna till det ökade antalet anmälningar tror David Johansson, tillsynschef på FMI, beror på att konsumenterna blivit mer medvetna om sina rättigheter samt att bostadsmarknaden varit intensiv. Det går samtidigt att se att budpremien ökat, vilket kan tyda på att mäklare i flera fall använt sig av lockpriser.&nbsp;</p><p>– Vi anser att anmälningarna tydligt visar på en frustration hos konsumenter och att vissa mäklare åtminstone försöker locka spekulanter genom att sätta för låga utgångspriser. Det är viktigt att agera för att komma till rätta med detta, för det kan på sikt skada branschen, säger David Johansson till SVT.</p><p><br></p><p>Vilka följder som en mäklare får efter att ha blivit anmäld för att ha använt sig av lockpriser är inte många. Under 2021 har enbart 18 varningar utfärdats och genom åren har endast en mäklare fått sitt tillstånd indraget.&nbsp;</p><p>– När det gäller lockpris kan det vara svårt att bevisa att mäklaren satt ett för lågt utgångspris. Det kan också vara budgivningar där det kan vara två väldigt angelägna spekulanter och därav en hög prishöjning. Det är inte alltid per definition ett lockpris bara för att bostadspriset stiger, säger David Johansson.</p>'
template: articles/article
sponsored: false
hide_from_home: false
artikel_typ: nyhet
views: 263
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - toppnyhet
  - 'svt nyheter'
  - fastighetsmäklarinspektionen
  - lockpriser
id: 313ca237-db85-4977-a147-3bf6aeac127f
