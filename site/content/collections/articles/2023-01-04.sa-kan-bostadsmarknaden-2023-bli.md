title: 'Så kan bostadsmarknaden 2023 bli'
ingress: |
  <p>Nedgången på bostadsmarknaden förväntas fortsätta i början av året och ser inte ut att vända förrän 2024. Detta enligt Dagens Nyheter som talat med flera experter på området.
  </p>
  
intro_image: /assets/img/mostphotos/59156287-eriksberg-norra-alvstranden.jpg
long_form:
  -
    type: text
    text: '<p>Efter stigande priser under 2020 och 2021 tänkte mäklare och experter inom bostadsmarknad att marknaden skulle stabiliseras, men så blev det inte. Istället har hösten präglats av prisnedgångar på de flesta håll i landet, skriver Dagens Nyheter (DN).&nbsp;</p><p>– Vi trodde att bostadsräntorna skulle gå upp och dra ned bostadspriserna i år, men vi kunde aldrig förutspå den här höga inflationsuppgången. Det är inte en överdrift att säga att det har varit dramatik på bostadsmarknaden, säger SBAB:s ekonomichef Robert Boije, till tidningen.</p><p><br></p><p>Inflation, höga räntor och en orolig omvärld skapar en avvaktande bostadsmarknad. Det menar två experter som DN talat med, både Hans Flink på Svensk mäklarstatistik och Cecilia Hermansson som forskar på fastighetsmarknaden vid KTH.</p><p><br></p><p>DN skriver även att möjligheten till att 2023 blir en stabilt år på bostadsmarknaden är relativt liten.&nbsp;</p><p>– På andrahandsmarknaden tror vi att priserna kommer fortsätta falla under våren tills de når en nivå som ligger ungefär 20 procent lägre än i våras, innan det stabiliseras. Men den prognosen bygger mycket på att den rörliga räntan inte blir så mycket högre än 4,5 procent. Men skulle vi få en riktig smäll på ekonomin, som även smittar av sig på arbetslösheten, samtidigt som vi har hög inflation kan det bli en mycket värre utveckling på bostadsmarknaden, säger Robert Boije.</p><p><br></p><p>Forskaren Cecilia Hermansson berättar för DN att hon tror att bostadspriserna kommer fortsätta nedåt under 2023 och att de kommer stiga igen först under år 2024.</p>'
template: articles/article
sponsored: false
hide_from_home: false
artikel_typ: nyhet
views: 2856
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - toppnyhet
  - 'dagens nyheter'
  - sbab
  - kth
  - 'svensk mäklarstatistik'
id: ad6a8818-d002-41f9-a36f-c4acbd8ffdc1
