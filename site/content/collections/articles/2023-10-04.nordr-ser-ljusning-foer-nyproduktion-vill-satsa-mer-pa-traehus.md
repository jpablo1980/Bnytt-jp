title: 'Nordr ser ljusning för nyproduktion – vill satsa mer på trähus'
ingress: |
  <p>Marknaden för nyproduktion går åt rätt håll nu, säger bostadsutvecklaren Nordr:s vd Biljana Pehrsson till Dagens industri (Di). Bolaget har återhämtat sig det senaste kvartalet, sett till försäljningsresultatet, och vill satsa mer på flerbostadshus i trä.
  </p>
  
intro_image: /assets/img/skarmavbild-2023-10-04-kl.-11.08.30.png
long_form:
  -
    type: text
    text: '<p>Tidningen Dagens industri (Di) intervjuade nyligen Biljana Pehrsson, vd på bostadsutvecklaren Nordr sedan ungefär ett år tillbaka. Hon berättade bland annat om hur bolaget tänker kring läget för marknaden för svensk nyproduktion, en nisch som haft en del utmaningar på senare tid. Till exempel hade Nordr ett intäktsbortfall på närmare tre miljarder kronor ifjol, jämfört med året innan. Men nu ser det lite ljusare ut. <br>– Jag tror att vi har det värsta bakom oss, säger hon till Di. <br><br>Resultatet för det senaste kvartalet visar på en tydlig återhämtning. <br>– Första kvartalet i år sålde vi 25 procent av det vi hade sålt första kvartalet året innan. Men under andra kvartalet i år har vi sålt 55 procent, så det går åt rätt håll, fortsätter Biljana Pehrsson. <br><br>Dock har antalet byggstarter minskat under det senaste året. <br><br>I förra veckan offentliggjordes en affär som gör Nordr till helägare av bostadsutvecklaren Folkhem med 1 600 byggrätter i Stockholm, Sundbygberg och Uppsala. Förhoppningen är att kunna satsa mer på flerbostadshus i trä. Just nu pågår försäljningen av Folkhems projekt <a href="https://bostadsrattsnytt.se/nyheter/nyproduktion/2019-02-26-hoeghus-i-trae-uppfoers-i-hagastaden">Cederhusen</a> i Hagastaden, Stockholm. <br><br>För att underlätta för köpare av nyproduktion i rådande ränteläge har Nordr erbjudit räntegarantier. I omkring 20 projekt har nya bostadsrättsföreningar fått en fast låneränta på 3,25 procent under de tre första åren. Och det ska ha fått osäkra köpare att våga slå till, enligt Biljana Pehrsson. <br>– Hade vi inte haft räntegarantierna så hade förmodligen avgiften behövt höjas med 20–30 procent om inte mer, nu har höjningarna legat på omkring tio procent, säger hon till Di.</p>'
template: articles/article
sponsored: false
hide_from_home: false
artikel_typ: nyhet
views: 119
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - Di
  - Nordr
  - Folkhem
id: 750b42fd-bb2a-4988-b0b6-091f41ed1f6e
