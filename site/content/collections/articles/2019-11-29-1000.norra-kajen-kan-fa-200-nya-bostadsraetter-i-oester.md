title: 'Norra kajen kan få 200 bostadsrätter i öster'
ingress: |
  <p>Enligt lokaltidningen ST pågår slutförhandlingar mellan Sundsvalls kommun och en exploatör, som vill bygga runt 200 bostadsrätter i östra delen av den nya stadsdelen Norra kajen.
  </p>
  
intro_image: /assets/img/mostphotos/1279342-sundsvall_.jpg
long_form:
  -
    type: text
    text: '<p>Sundsvalls kommun uppges vara nära en försäljning av tre lediga tomter belägna i stadsdelen Norra kajens östra del. Enligt Sundsvalls Tidning (ST) slutförhandlar kommunen just nu med en exploatör som vill bygga bostadsrätter i området. Från början var tanken att fastighetsbolaget Lillskär skulle bygga bostäder på tomterna, belägna i östra delen av den nya stadsdelen Norra kajen i Sundsvall, men deras försäljning av lägenheter där kom aldrig riktigt igång.&nbsp; <br><br>Av en tidigare artikel från ST, som publicerades i augusti, framgår att fastighetsbolaget erbjudit potentiella köpare både avgiftsfria år och sänkta priser, men utan tillräcklig framgång. Det har också varit tal om att omvandla projektet till hyresrätter, dock fick inte heller det förslaget igång byggandet.&nbsp; <br><br>Tillslut valde Lillskär att återlämna sin markanvisning till kommunen, gällande exploatering inom området. Detta har inneburit att tre tomter blivit lediga i östra delen av Norra kajen. Och nu pågår slutförhandlingar mellan kommunen och en exploatör som har för avsikt att bygga 200 bostadsrätter på dessa tomter, som alla ligger i närheten av&nbsp;Heffners&nbsp;allé. <br><br>Olof Nyberg, vd på Norra kajen, berättar bland annat för ST att exploatören ifråga inte är från orten.&nbsp; &nbsp;<br>– Det rör sig inte om något företag härifrån. De har byggt hus på andra platser och har presenterat hur de vill bygga här. Av det de visat upp för oss så ser det väldigt trevligt ut, säger han till tidningen. <br><br>Han berättar också att kommunen och exploatören nu är “mycket nära varandra” i slutförhandlingarna. <br>– Även om mycket kan hända i en förhandling så har vi kommit så långt att jag har svårt att se att det ska spricka, säger Olof Nyberg till ST.&nbsp; <br><br>Planen är att det nya företaget ska bygga bostadsrätter i tre bostadshus, och målet är att slutförhandlingen ska vara avklarad i början av nästa år.&nbsp;</p>'
template: articles/article
sponsored: false
artikel_typ: nyhet
views: 1051
puff_font_size: 24
article_font_size: 24
topnews_font_size: 48
region:
  - 004eb45e-a37c-402e-9ed4-59b5d3deafd6
clicks: 0
link: '1'
categories: nyproduktion
tags:
  - Lillskär
  - 'Sundsvalls kommun'
  - ST
  - 'Sundsvalls Tidning'
id: 210463c2-5d17-45b7-9c20-f98cd82f7fc8
