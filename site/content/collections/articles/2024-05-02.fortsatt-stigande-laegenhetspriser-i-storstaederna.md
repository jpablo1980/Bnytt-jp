title: 'Fortsatt stigande lägenhetspriser i storstäderna'
ingress: |
  <p>Lägenhetspriserna i landets storstäder fortsatte uppåt under april, efter tre månader av  uppgång. Det visar ny statistik från banken SBAB. Även på riksnivå var utvecklingen positiv, mer än normalt för säsongen.
  </p>
  
intro_image: /assets/img/43854369-buildings-reflected-in-water-(1).jpg
long_form:
  -
    type: text
    text: '<p>Priserna på lägenheter ökade i april 2024 och har därmed stigit fyra månader i rad. Det visar SBAB Booli Housing Price Index (HPI). Enligt ett pressmeddelande från banken SBAB steg lägenhetspriserna med 1,2 procent på riksnivå, vilket uppges vara mer än normalt för säsongen och även efter säsongsjustering syns en tydlig uppgång. <br><br>Sett till årsbasis så har lägenhetspriserna stigit med 3,2 procent medan snittet för de tre senaste månaderna ligger på plus 3,7 procent. <br>– Summerat sedan årsskiftet har lägenhetspriserna nu stigit med över sju procent. Även den beräknade trenden uppvisar nu en tydlig uppgång, det vill säga att priserna stiger mer än vad man kan förvänta sig givet denna tidpunkt på året, säger SBAB:s chefsekonom Robert Boije i pressmeddelandet.<br><br>På storstadsnivå var prisutvecklingen på lägenheter genomgående positiv i april. Mest steg priserna i Storstockholm där noteringen landade på 1,4 procent. I Storgöteborg blev resultatet plus 0,7 procent och i Stormalmö plus 0,2 procent. <br>– En källa till viss osäkerhet i tolkningen av bostadsprisernas utveckling är att gruppen kapitalstarka bostadsköpare som varit inne på bostadsmarknaden en längre tid, och som därmed är mindre priskänsliga, möjligen kan vara överrepresenterade bland de som nu gör bostadsaffärer. Det återstår därför att se vad som händer med priserna framöver i takt med att det historiskt mycket stora utbudet av bostäder ska omsättas, tillägger Robert Boije.<br><br>Indexet HPI baseras på samtliga bostadsförsäljningar som registrerats på bostadssajten Booli och redovisas månatligen. SBAB är en statligt ägd bank i Sverige och Booli är dess bostadssajt.</p>'
template: articles/article
sponsored: false
hide_from_home: false
artikel_typ: nyhet
views: 16
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SBAB
  - Booli
  - Toppnyhet
id: 22c56d88-09e1-4274-a285-591c498d0731
