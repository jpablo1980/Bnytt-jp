title: 'Regeringen vill se ett utökat bestånd av äganderätter'
ingress: |
  <p>Bostadsminister Andreas Carlson (KD) höll nyligen en pressträff på temat svensk bostadsmarknad. Där framgick bland annat att regeringen tillsatt en utredning för att undersöka hur beståndet av ägarlägenheter kan utökas.
  </p>
  
intro_image: /assets/img/skarmavbild-2023-05-17-kl.-09.36.01.png
long_form:
  -
    type: text
    text: '<p>Den tolfte maj i år höll regeringen en pressträff där infrastruktur- och bostadsminister Andreas Carlson (KD) presenterade förändringsförslag för svensk bostadsmarknad, vilken beskrevs som tuff för många i nuläget. Enligt ett inslag i Sveriges Radio (SR) Ekot har regeringen tillsatt en utredning som ska titta närmare på åtgärder för att underlätta framåt, hur fler ska kunna äga sin bostad. <br><br>Bland annat föreslås att undersöka möjligheterna till ett utökat bestånd av <a href="https://bostadsrattsnytt.se/nyheter/ovrigt/2019-11-01-att-ha-hus-i-en-brf-del-1-innehavet-i-praktiken">äganderätter</a>, exempelvis genom omvandling av hyresrätter till ägarlägenheter. I dagsläget är denna bostadsform endast tillgänglig inom nyproduktion, förklarar Ekots reporter Isak Krona i inslaget. <br>– Nu vill man öppna upp för att folk som bor i hyresrätter ska kunna köpa loss lägenheten och äga bara den. Det vanliga är ju att man bor kanske i en bostadsrättsförening och tillsammans äger fastigheten. <br><br>Utöver det ska utredningens fokus ligga på att se över regelverket för <a href="https://bostadsrattsnytt.se/nyheter/bostadsmarknad/2021-11-08-ny-modell-foer-delat-aegande-av-bostadsraetter">hyrköp</a> av bostäder, hur fler kan få möjlighet till det. Vanligen innebär modellen att en person förvärvar 50 procent av en lägenhet och hyr resterande del. Reglerna på området behöver bli tydligare, tycker ministern.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 182
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'SR Ekot'
  - Regeringen
id: 23b2bb22-5144-4a75-be62-c4ec18fdb1c5
