title: 'Laddstolparna i Uppsala län är för få'
ingress: |
  <p>Antalet publika laddstolpar i Uppsala län är för få, enligt Riksförbundet M. Flera hundra till skulle behövas. Det står att läsa i Upsala Nya Tidning.
  </p>
  
intro_image: /assets/img/img_4017.jpg
long_form:
  -
    type: text
    text: '<p>De 247 publika laddstolpar som idag finns i Uppsala län är för få till antalet, menar Riksförbundet M (fd Motormännen). Förbundet har sammanställt statistik över antal laddstolpar per län i landet, som Upsala Nya Tidning (UNT) tagit del av. <br><br>En anledning till att det idag inte finns tillräckligt många laddstolpar uppges vara att antalet laddbara bilar blivit betydligt fler på kort tid. Sedan förra året har de ökat med 55 procent. För tio bilar behövs en laddstolpe, om man följer EU:s rekommendationer.<br>– Det finns 6 400 laddbara bilar i Uppsala län, så delat på tio ska det finnas 640 laddstolpar. Därmed saknas 400 laddstolpar i länet, säger Riksförbundet M:s tekniska expert Carl-Erik Stjernvall till UNT.&nbsp; &nbsp; <br><br>Och det är inte bara upp till kommunen att se till att målet nås. <br>– Det är en splittrad ansvarsfördelning mellan privata aktörer, fastighetsägare, bostadsrättsföreningar och samfälligheter. Men där kommunen kommer in i bilden är när det gäller gatuparkering. Det är upp till politiker på alla nivåer att göra något åt situationen, fortsätter Carl-Erik Stjernvall.<br><br>Han tillägger också att Uppsala och Stockholm är sämst i landet på att uppfylla sina mål för antalet laddstolpar. <br><br>Riksförbundet M Sverige är en konsumentorganisation för bilister och trafikanter.</p>'
template: articles/article
sponsored: false
hide_from_home: false
artikel_typ: nyhet
views: 160
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: energi-och-miljo
tags:
  - UNT
  - 'Riksförbundet M'
  - Toppnyhet
id: 564ffb9a-2eef-4ae7-ad56-29afd1e5747f
