title: 'Nyproduktion stoppas av coronakrisen'
ingress: |
  <p>På grund av det oroliga ekonomiska läget som råder kan en kraftig inbromsning av nyproducerade bostäder vara att vänta. Enligt en prognos kan nedgången av antalet påbörjade bostäder bli allt mellan elva och 70 procent i år. Detta skriver Svenska Dagbladet (SvD).
  </p>
  
intro_image: /assets/img/mostphotos/21033926-cranes-building-building-houses-in-the-new-district-new.jpg
long_form:
  -
    type: text
    text: '<p>Förutom ett stort utbud av bostäder ute till försäljning kan man nu se coronakrisens påverkan på bostadsmarknaden genom färre nyproduktioner. Många branschbedömare har under flera veckor varnat för att om priserna snabbt sjunker på marknaden kan detta hämma nyproduktionen av bostadsrätter. Än har inte priserna sjunkit, men antalet genomförda affärer minskar. Det kan ses som en inbromsning för bostadsmarknaden, skriver SvD.<br>– Värdet på bostadsrätter är helt avgörande för nyproduktionen. Sjunker priserna med tio procent, bromsas nyproduktionen direkt, säger analyschefen Thomas Ekvall vid Prognoscenter som levererar marknadsanalyser till aktörer på byggmarknaden, till SvD.</p><p><br></p><p>Hur coronakrisen påverkar nyproduktionssmarknaden är idag svårt att sia om. Konjunkturinstitutet räknar med fortsatt sjunkande bostadsinvensteringar, både i år och nästa år. Samtidigt tror de inte inbromsningen av nyproduktion blir lika kraftig som under 2018 och 2019. Thomas Ekvall, analyschef på Prognoscentret, uppger för SvD att han inte är av samma uppfattning. Han räknar med tio till 15 procent färre nyproducerade bostäder i år jämfört med i fjol. <br>– Om coronakrisen visar sig punktera vad många såg som en begynnande bubbla på storstädernas kontorsmarknad, kan det leda till finanskris. Blir det då stor arbetslöshet, så halveras bostadsbyggandet, säger Thomas Ekvall till SvD.&nbsp;</p><p><br></p><p>Branschorganisationen Byggföretagen tror även de på en rejäl inbromsning av nyproducerade bostäder. Coronavirusets effekter på byggbranschen märks senare än i andra branscher då redan påbörjade byggen inte stoppas utan löper vidare. Enligt Byggföretagens prognos kan nedgången av antalet påbörjade bostäder bli allt mellan 11 och 70 procent i år jämfört med 2019. Deras värsta scenario är att byggstarterna för bostäder skulle sjunka till 12 000 i årstakt jämfört med 48 000 före coronakrisen och 68 000 under rekordåret 2017.</p>'
template: articles/article
sponsored: false
artikel_typ: nyhet
views: 1448
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - corona
  - svd
id: 41b88841-5f57-4b10-9532-d2fb9af2539d
