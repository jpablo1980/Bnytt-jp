title: 'Oscar Properties stämmer Stockholms stad'
ingress: |
  <p>Oscar Properties har valt att stämma Stockholms stad på 169 miljoner kronor. Detta på grund av att kommunen inte sanerat marken där fastighetsbolaget skulle bygga lyxprojektet Gasklockan, skriver Dagens Nyheter.
  </p>
  
intro_image: /assets/img/mostphotos/20095319-norra-djurgardsstaden.jpg
long_form:
  -
    type: text
    text: '<p>I Norra Djurgårdsstaden har Oscar Properties haft planer på att bygga lyxprojektet Gasklockan, men i november 2019 avslutade Stockholms stad avtalet med fastighetsbolaget. Detta menade staden var på grund av att Oscar Properties inte betalt de 600 miljoner kronorna för marken i tid.&nbsp;</p><p><br></p><p>Dagens Nyheter (DN) skriver att Stockholms stad ville att Oscar Properties själva skulle bekosta saneringen av marken där bygget skulle ske. Fastighetsbolaget menade att staden inte gjort den saneringen som krävdes för att man skulle kunna bygga i området. Oscar Properties vd, Oscar Engelbert, uppger för nyhetsbyrån Direkt att Stockolms stad mörkat behoven av sanering.<br>–&nbsp;Att staden mörkade en miljöutredning från 2013 som visar på föroreningar och eventuella hinder för framtida produktion är faktiskt upprörande. Vi fick tag i den i sent skede närmast av en slump, säger Oscar Engelbert till nyhetsbyrån Direkt.</p><p><br></p><p>Nu har Oscar Properties valt att stämma staden på 169 miljoner kronor, bland annat för utebliven vinst. DN skriver att fastighetsbolaget menar att de försökt nå en uppgörelse med staden utan att ta ärendet till rättegång, men att de inte lyckats. Oscar Engelbert säger till nyhetsbyrån Direkt att deras finansiärer inte ville stå för saneringskostnaderna.</p><p><br></p><p>Till DN säger Johan Nilsson, ordförande i exploateringsnämnden i Stockholms stad, att han inte håller med Oscar Properties om vad som hänt. I ett meddelande till DN skriver han: ”Jag anser att staden varit transparent och tillmötesgående i processen. I övrigt är det en fråga som nu hanteras rättsligt av stadens tjänstemän och vi avböjer att kommentera det ytterligare”.</p>'
template: articles/article
sponsored: false
hide_from_home: false
artikel_typ: nyhet
views: 817
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - DN
  - 'nyhetsbyrån direkt'
  - 'Oscar properties'
  - toppnyhet
id: 7184970a-c22e-4be1-8880-294e3d264b47
