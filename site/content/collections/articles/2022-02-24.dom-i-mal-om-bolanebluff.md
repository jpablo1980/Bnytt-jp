title: 'Dom i mål om bolånebluff'
ingress: |
  <p>Ett mål rörande grova bolånebedrägerier har nyligen avgjorts i Stockholms tingsrätt. Totalt bedömdes sju av åtta tilltalade vara skyldiga till brott, varav fem har dömts till fängelse i mellan fem och 1,5 år. Detta enligt ett pressmeddelande från tingsrätten.
  </p>
  
intro_image: /assets/img/bilder_nyheter/ebm-entredorr.jpg
long_form:
  -
    type: text
    text: '<p>Den 16 februari i år meddelade Stockholms tingsrätt dom i ett mål om grova bolånebedrägerier med åtta tilltalade. Det framgår av ett pressmeddelande från tingsrätten. Åtal mot personerna väcktes i höstas, något som <a href="https://bostadsrattsnytt.se/nyheter/bolan/2021-10-28-atta-personer-atalas-foer-bolanebluff">Bostadsrättsnytt</a> då skrev om. <br><br>De som nu dömts ska ha tagit betalt för att via oriktiga uppgifter och falska handlingar lura bolåneinstitut att ge bolån åt privatpersoner som annars inte skulle beviljas det. Det handlar exempelvis om oriktiga uppgifter angående anställningar, löner och familjeförhållanden, vilka verifierats med förfalskade arbetsgivarintyg och lönebesked. Bolånen som beviljats på felaktiga grunder uppgår totalt till över 100 miljoner kronor, och för hjälpen har bolånetagarna ifråga betalat runt fyra miljoner kronor.&nbsp; <br><br>Totalt rör det sig om 49 fall av grova bedrägerier, grovt penningtvättsbrott, näringspenningtvätt, grovt brott, och grovt bokföringsbrott. För detta har den huvudansvarige för den bedrägliga verksamheten (huvudmannen) dömts till fem års fängelse samt utvisning, två andra tilltalade har dömts till fyra års fängelse. En tilltalad dömdes till tre år i fängelse och en annan till 1,5 år i fängelse.<br><br>Två andra tilltalade dömdes också för brott men i mindre centrala delar och fick icke frihetsberövande påföljder. Vidare frikändes en person helt.<br><br>Sammanlagt pågick målet i 29 dagar hösten 2021. <br><br>Sveriges Television (SVT) har också rapporterat om rättegången, bland annat genom att intervjua åklagaren i målet; Nils Råby från Ekobrottsmyndigheten. På frågan om vad gärningsmännen som genomfört bolånebluffen tjänat på det svarar han såhär:</p><p>– Ja, precis, det är ju hela idén med den här verksamheten, att man har tagit betalt för det här, ganska bra betalt. Uppskattningsvis runt 100 000 kronor per sånt här bolån, säger han till SVT Nyheter Stockholm.<br><br>Nils Råby tillägger också att det enligt åtalet ifråga betalats ut 116 miljoner kronor i bolån på felaktiga grunder, men att det även pågår förundersökningar och utredningar gällande många fler bolånekunder som misstänks ha fått bolån på felaktiga grunder.<br>– Och där rör det sig ju om ännu mer pengar. I runda slängar 300 miljoner.<br><br>En annan fråga gäller om bolånekunderna ifråga gjort sig skyldiga till något brott.<br>– Ja, det har ju de flesta av dem, påstår vi. De borde i alla fall ha förstått att det här inte har gått till på rätt sätt. Och lagföringen av dom har skett separat. Det vill säga att vi har antingen strafförelagt dem om de har medgett att de underkastar sig ansvar, eller åtalat dem och det kommer prövas då i separata rättegångar, berättar Nils Råby för SVT.</p>'
template: articles/article
sponsored: false
hide_from_home: false
artikel_typ: nyhet
views: 613
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bolan
tags:
  - 'Stockholms tingsrätt'
  - SVT
  - Toppnyhet
id: 07603f04-108b-4250-8394-426df360bc73
