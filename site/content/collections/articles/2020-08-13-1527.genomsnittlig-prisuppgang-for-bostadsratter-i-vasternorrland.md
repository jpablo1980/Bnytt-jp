title: 'Genomsnittlig prisuppgång för bostadsrätter i Västernorrland'
ingress: |
  <p>För andra mätningen i rad visar Svensk Mäklarstatistiks tremånaderssnitt på uppgång för bostadsrättspriser i Västernorrlands län.
  </p>
  
intro_image: /assets/img/the-city-of-harnosand-in-north-part-of-sweden-flowers.jpg
long_form:
  -
    type: text
    text: '<p>Enligt Svensk Mäklarstatistiks senaste tremånaderssiffra har priset för en bostadsrätt i Västernorrlands län stigit med 1,3 procent. I förra mätningen som släpptes i juli blev resultatet plus en procent, och i juni presenterades resultatet minus 0,5 procent. Nu ligger kvadratmeterpriset för en bostadsrätt i länet ligger på&nbsp;14 294&nbsp;kronor. <br><br>I fyra av länets kommuner såldes tillräckligt många bostadsrätter under de tre senaste månaderna, för att kunna utgöra ett tillräckligt stort underlag. Svensk Mäklarstatistiks miniminivå är 25 försäljningar per tremånadersperiod.&nbsp; &nbsp; <br><br>Störst uppgång noterades för bostadsrätter i Härnösands kommun där priserna steg med 3,9 procent. I Örnsköldsvik gick priserna upp med 2,6 procent. Samtidigt sjönk priserna med 2,4 procent i Timrå, och en nedgång om 1,3 procent noterades i Sundsvall. <br><br>Totalt såldes 480 bostadsrätter i länet under den senaste tremånadersperioden maj – juli, jämfört med 574 under samma månader ifjol. På årsbasis ligger utvecklingen för bostadsrättspriser i Västernorrlands län nu på minus 9,3 procent. <br><br>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Den senaste tremånadersperioden jämförs med motsvarande period innan. Resultatet för den senaste månaden är preliminärt.&nbsp; <br><br>Statistiken tas fram månatligen av Statistiska Centralbyrån (SCB) på uppdrag av Svensk Mäklarstatistik.&nbsp;</p>'
template: articles/article
sponsored: false
hide_from_home: true
artikel_typ: nyhet
views: 146
puff_font_size: 24
article_font_size: 24
topnews_font_size: 48
region:
  - 004eb45e-a37c-402e-9ed4-59b5d3deafd6
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
id: 8f005e8c-3412-458d-b179-ee758f92ca6f
