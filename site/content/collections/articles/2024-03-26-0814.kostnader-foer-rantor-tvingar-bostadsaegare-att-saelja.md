title: 'Kostnader för räntor tvingar bostadsägare att sälja'
ingress: |
  <p>I den senaste mäklarpanelen från Svensk Fastighetsförmedling uppger majoriteten av mäklarna att de har kunder som måste sälja sina bostäder på grund av höga räntekostnader.
  </p>
  
intro_image: /assets/img/skarmavbild-2024-03-25-kl.-13.41.56.png
long_form:
  -
    type: text
    text: '<p>Många måste sälja sina bostäder till följd av höga räntekostnader. Det visar den senaste mäklarpanelen “Bostadsutsikten” från Svensk Fastighetsförmedling, där nära 57 procent av de tillfrågade fastighetsmäklarna uppgav att de har kunder som måste sälja sina bostäder på grund av detta.&nbsp;</p><p>– Hushållen har det tufft en längre period och vi kan nu se den fulla effekten av tidigare räntehöjningar och inflation. I takt med att inflationen sjunker behöver Riksbanken agera och justera styrräntan, säger mäklarkedjans vice vd Erik Wikander i ett pressmeddelande. <br><br>Medan många har tvingats sälja sina bostäder har andra behövt pausa sina planer på att flytta, i alla fall under de senaste 18 månaderna. Men många fastighetsmäklare tycker sig nu kunna se en ljusning på marknaden, en optimism driven av förväntade räntesänkningar.&nbsp;</p><p>– Bostadsmarknaden har landat och priserna kommer på sikt att stiga. Är man i behov av större bostad är det ett bra läge nu, fortsätter Erik Wikander.<br><br></p><p>Bostadsutsikten är en undersökning i form av en webbenkät som regelbundet går ut till Svensk Fastighetsförmedlings över 800 mäklare i Sverige. Den senaste enkäten genomfördes i mars 2024.</p>'
template: articles/article
sponsored: false
hide_from_home: false
artikel_typ: nyhet
views: 1024
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'Svensk Fastighetsförmedling'
  - Toppnyhet
id: d42aca4c-987a-4c03-8294-656ee5b9f164
