title: 'Byggandet av bostäder bromsar in – samtidigt som behovet skrivs upp'
ingress: |
  <p>Enligt en ny prognos från Boverket kommer bostadsbyggandet bromsa in, bland annat på grund av minskad köpkraft hos hushållen och högre byggkostnader. Samtidigt skriver myndigheten upp behovet av nya bostäder.
  </p>
  
intro_image: /assets/img/mostphotos/8796646-construction-crane.jpg
long_form:
  -
    type: text
    text: '<p>Boverket har släppt en ny byggprognos där det framgår att byggandet av nya bostäder bromsar in. Att byggtakten saktar ned beror bland annat på högre energipriser och ökade byggkostnader. Att räntorna stiger för också med sig att hushållen inte blir lika köpstarka. <br><br>Samtidigt som Boverket menar att byggtakten bromsas behövs fortfarande många nya bostäder per år. Enligt myndighetens reviderade byggbehovsberäkning krävs 63 400 nya bostäder per år, men i år förväntas 61 000 bostäder påbörjas byggas och endast knappt 50 000 nästa år.&nbsp;</p><p>– Vi skulle behöva hålla en fortsatt hög takt i bostadsproduktionen. Det finns tyvärr mycket som talar för att underskottet på bostäder kommer att bestå under lång tid. Vi står inför en utmaning om vi ska lyckas nå en bostadsmarknad i bättre balans, säger Anders Sjelvgren, generaldirektör vid Boverket i ett pressmeddelande.</p><p><br></p><p>Antalet påbörjade bostadsrätter förväntas minska med 35 procent mellan åren 2021 och 2023. År 2021 påbörjade man bygget av 21 000 bostadsrätter i flerfamiljshus. Förra året nådde man inte upp till det satta målet i antalet påbörjade bostäder utan 53 000 bostäder blev färdigbyggda medan målet ligger på över 63 000. Behovet av bostäder ökar på grund av den beräknade befolkningstillväxten under perioden och för att bygga ikapp det underskott som finns sedan år 2006.</p><p>– En förväntad nedgång i bostadsbyggandet framöver, samtidigt som det stora behovet av nya bostäder består, tyder på att de stora utmaningar bostadsmarknaden har stått inför under lång tid riskerar att bestå även under lång tid framöver, säger Bengt J Eriksson, bostadsmarknadsanalytiker på Boverket.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 215
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - boverket
  - toppnyhet
  - nyproduktion
  - byggtakt
id: 7875a1b5-0d07-4db1-ad28-ad33a81d678f
