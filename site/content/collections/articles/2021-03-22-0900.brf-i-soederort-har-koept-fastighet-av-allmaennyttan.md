title: 'Brf i Söderort har köpt fastighet av allmännyttan'
ingress: |
  <p>En bostadsrättsförening i Söderort i Stockholm har förvärvat en fastighet av allmännyttiga Familjebostäder för 149 miljoner kronor. Detta enligt ett pressmeddelande från föreningens ombud Restate.
  </p>
  
intro_image: /assets/img/restate.png
long_form:
  -
    type: text
    text: '<p>I förra veckan ägde en ombildningsaffär rum mellan en brf i södra Stockholm och allmännyttiga Familjebostäder, där föreningen via ombudet Restate förvärvade en fastighet i Fagersjö för 149 miljoner kronor.<br><br>Ombildningsföretaget Restate var även med och bildade föreningen i slutet av 2018, efter besked om att området Fagersjö i Söderort kunde bli aktuellt för ombildning inom ramen för Stockholm stads ägardirektiv. <br>– Efter en mer än två år lång resa, till större delen genomförd i en helt ny omvärldssituation, så är det glädjande att de boende nu äntligen kunnat köpa sina hem med bostadsrätt och i detta påbörja en bostadskarriär inom ägt boende. För staden innebär affären medel att omsättas i fler väl behövda bostäder och utveckling av befintligt bestånd, säger Louise Rasmussen på Restate i ett pressmeddelande från företaget.<br><br>Den förvärvade fastigheten är belägen på bostadsrättsföreningens två adresser på Havsörnsvägen i Fagersjö inom Stockholms kommun och består av 68 lägenheter samt en lokalyta om 32 kvadratmeter. Boytan uppgår till 5 462 kvadratmeter och tomtarealen är 5 334 kvadratmeter stor.<br><br>Vidare ska HSB Stockholm ha utsetts till föreningens ekonomiska och tekniska förvaltare.<br><br>Stockholms stads bostadsbolag Familjebostäder uppges hittills ha erbjudit 22 föreningar att förvärva fastigheter för ombildning till bostadsrätter.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 382
puff_font_size: 24
article_font_size: 24
topnews_font_size: 44
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Restate
  - Familjebostäder
  - 'Stockholms stad'
  - Toppnyhet
id: fecb04a3-5044-474d-9bbc-c057770e4ede
