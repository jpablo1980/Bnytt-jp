title: 'Tusen lägenheter ska byggas i Bromsten'
ingress: |
  <p>Området i Bromsten ser inte mycket ut idag – en ödslig tomt med gammalt skräp och några uppställda husvagnar. Men om några år kommer platsen ha förvandlats till en ny stadsdel med drygt 1 000 nya lägenheter, skriver Mitt i Västerort.
  </p>
  
intro_image: /assets/img/mostphotos/1081823-cranes.jpg
long_form:
  -
    type: text
    text: '<p>På en ödetomt i Bromsten, i de västra delarna av Stockholm, ska en ny stadsdel växa fram - Bromstensstaden. Beslutet om att etapp 2 blir av kom den 6 februari från kommunstyrelsen, och den 18 februari tas ett slutgiltigt beslut i fullmäktige. De nya husen ska binda samman Bromsten och Spånga. Huvudgata i området blir Skogängsvägen, och längs med den ska nio kvarter byggas. Det är totalt cirka 1 000 lägenheter som planerats. I byggnadernas bottenvåningar ska restauranger, butiker och verksamheter finnas och förskoleavdelningar inrymmas, skriver Mitt i Västerort. </p><p>&nbsp;<br></p><p>De flesta av husen som ska byggas ska bli mellan fyra och sex våningar höga, medan några ska bli åtta till tio våningar. Fördelningen mellan hyresrätter och bostadsrätter ska försöka hållas på en jämn nivå. JM och Skanska är några av de bolag som bygger i området.&nbsp;</p><p><br>Ett problem med den nya Bromstensstaden är att skolplatserna i området inte kommer räcka till när så många nya människor kommer flytta dit. Enligt utbildningsförvaltningen kommer det råda brist på skolplatser vid år 2023. Det fanns tidigare planer på att en skola skulle byggas på Bromstens IP. Dock stoppades projektet av protester.</p>'
template: articles/article
sponsored: false
artikel_typ: nyhet
views: 979
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 28
link: '1'
categories: nyproduktion
tags:
  - Bromsten
  - Spånga
id: 1deb399f-0aec-4006-95ce-8174580aaf40
