title: 'Utbyggd T-bana spås höja bopriser rejält'
ingress: |
  <p>Utbyggnaden av Stockholms tunnelbana väntas leda till betydligt högre bopriser vid de framtida stationerna. Det visar flera olika studier.
  </p>
  
intro_image: /assets/img/mostphotos/22844455-uppstallt-tunnelbanetag.jpg
long_form:
  -
    type: text
    text: '<p>I och med att Stockholms tunnelbana ska byggas ut, har det spekulerats i hur detta skulle kunna påverka bopriser vid de framtida stationerna. Byggstart för projektet var hösten 2018, och inom åtta år ska spåren ha förlängts med två mil och elva nya stationer ska stå klara. Enligt Stockholms läns landsting, vars förvaltning ansvarar för utbyggnaden, ska tre nya linjer dras. Två blåa, där den ena ska gå till Nacka, Södermalm och Söderort, och den andra till Barkaby. En gul linje ska också byggas, med Arenastaden i Solna som slutstation. <br><br>Tidningen Dagens industri skrev nyligen om en analys från fastighetsrådgivaren CBRE, med fokus på kopplingen mellan pendlingstid och bostadspriser. Det är restiden till tunnelbanestationen T-centralen från utvalda stationer, och bostadspriserna vid dessa stationer, som varit parametrar i undersökningen. Vidare har man tittat på aktuella bopriser vid framtida stationer, och studerat skillnaden i beräknad restid därifrån med tunnelbana som färdmedel. Resultatet tyder på stora prisuppgångar, uppemot 90 procent i Sickla och Järla. I Södra Hagalund handlar det om en prisökning med 40 procent. I artikeln påpekas att andra faktorer än avståndet till T-centralen kan påverka prisutvecklingen i olika områden. <br><br>Under hösten 2016 publicerade Hemnet en liknande undersökning, med data från Svensk Mäklarstatistik som utgångspunkt. I den studerades hur pendlingstiden påverkar bostadspriser. Här tittade man också närmare på framtida stationer, och kunde konstatera att tunnelbanestationen i området Sofia troligen kommer att bli den dyraste att bo vid på Södermalm. En annan av studiens slutsatser var att det räcker med ett fåtal minuter i extra pendlingstid för att priset på en bostad ska sjunka med miljonbelopp. <br><br>År 2014 skrev tidningen Metro en artikel i ämnet, med fokus på kommunen Nacka. I den beskrivs en beräkning som kommunen gjort, av hur mycket bopriserna för nyproduktion kan komma att stiga där när bygget av tunnelbanan är klart. Resultatet för blev 1000 kronor mer per kvadratmeter för de 13 500 bostadsrätter som ingick i underlaget. Med de siffrorna ville Nacka kommun att exploatörer i området skulle bidra med mer till finansieringen av tunnelbanebygget. <br><br>I november 2013 släppte Booli en undersökning om hur närhet till tunnelbanan påverkar bopriser. Den visade att det skiljer 10 000 kr per kvadratmeter i pris att bo precis vid en tunnelbanestation, jämfört med att bo tre kilometer ifrån en sådan, oavsett om man bor i villa eller lägenhet. Dock visade sig den positiva effekten med att bo nära tunnelbanan vara starkare för lägenheter, i alla fall om man tar hänsyn till prisnivåerna.&nbsp;&nbsp;</p>'
template: articles/article
sponsored: false
artikel_typ: nyhet
views: 12951
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 32
link: '1'
categories: boprisutveckling
tags:
  - Booli
  - Hemnet
  - Di
  - Metro
  - 'Svensk Mäklarstatistik'
  - 'Nacka kommun'
  - CBRE
  - Toppnyhet
id: 2c0c059b-cdff-442a-a399-479842dd6ff6
