title: 'Stockholm: Högsta budpremien på fem år i innerstan'
ingress: |
  <p>Skillnaden mellan utgångspris och slutpris på lägenheter i Stockholms innerstad har inte varit större på fem år. Det visar statistik för januari från Hemnet enligt tidningen Mitt i.
  </p>
  
intro_image: /assets/img/img-4599.jpg
long_form:
  -
    type: text
    text: '<p>Budpremien för lägenheter i Stockholms innerstad ökade med i snitt 17 procent under januari i år och skillnaden mellan utgångspris och slutpris har inte varit högre på fem år. Det rapporterar lokaltidningen Mitt i Östermalm med hänvisning till statistik från bostadssajten Hemnet.<br><br>Störst skillnad mellan utgångspris och slutpris i januari noterades för lägenheter på Södermalm i Stockholm, där budpremien landade på 21 procent. På Gärdet och Kungsholmen blev noteringen 17 procent, medan budpremien för lägenheter i stadsdelarna Vasastan, Norrmalm och Östermalm uppgick till 14 procent. <br><br>Erik Holmberg är analytiker på Hemnet och berättar för tidningen att den stora efterfrågan som i början av pandemin syntes för villor, nu övergått till att istället gälla för centralt belägna lägenheter. Han menar att nivån för budpremien kan tolkas som en normalisering av marknaden eftersom trycket historiskt sett oftast varit högst på den typen av bostäder.&nbsp; <br>– När vi får många spekulanter per bostad tenderar priserna att öka mer i budgivningarna. Det är det vi sett nu när efterfrågan på lägenheter i centrala lägen ökat kraftigt i förhållande till utbudet, förklarar Erik Holmberg för Mitt i.<br><br>Han tillägger också att det inte brukar vara de lägenheter som säljs tidigt i processen som genererar högst slutpriser. <br>– Som säljare kan det vara bra att ha med sig att, högst pris får man generellt efter att bostaden legat till salu ungefär elva, tolv dagar, då har budgivningen ofta avslutats och bostaden har då fått ett marknadspris. Annars kan det vara lockande att vilja sälja tidigare under processen i en såhär pass het marknad, men det ger generellt ett lägre slutpris, avslutar Erik Holmberg.<br><br>När det kommer till lägenheter i centrala Stockholm är det fler som uppmärksammat hur det låga utbudet påverkat priserna uppåt. I ett klipp i sociala medier ger Richard Lagerling, fastighetsmäklare på Lagerlings Fastighetsmäkleri på Östermalm, sin syn på utvecklingen.<br>– Priserna på bostäder på Östermalm har ju ökat väldigt kraftigt under de senaste åren. Man kan fråga sig vad kommer att hända framöver. Jag skulle säga att de mindre lägenheterna, ett, två, kanske tre rum, påverkas ju i större utsträckning av ränta och arbetsmarknad. De faktorerna är ganska konstanta. <br><br>Han fortsätter med att berätta vad han tror om bostadsmarknaden i stadsdelen framöver. <br>– Möjligen att vi ser en viss räntehöjning framöver, medan de väldigt stora och exklusiva våningarna med absolut toppläge, de påverkas mer av tillgång och efterfrågan. Och tillgången har ju snarare minskat, det finns definitivt inte fler våningar på marknaden av hög kvalitet idag än vad det gjorde för några år sedan. Medan antalet människor som söker, som både kan och vill köpa en sådan våning, ja de har säkert tredubblats. Så att, en väldigt tydlig trend att de stora våningarna med topplägen, de kommer fortsätta att öka framöver.&nbsp; &nbsp; &nbsp; &nbsp;<br><br>I februari sände <a href="https://bostadsrattsnytt.se/nyheter/bostadsmarknad/2022-02-15-paneldiskussion-i-svt-om-dagens-bomarknad">Ekonomibyrån</a> i SVT ett avsnitt om utmaningarna på dagens bostadsmarknad. På plats i studion fanns en panel bestående av bland andra mäklaren Emma Holst från Länsförsäkringar Fastighetsförmedling. I avsnittet berättar hon exempelvis om hur kombinationen höga bopriser och lågt utbud kan påverka mäklare.<br>– Vi har andra problematiker nu. Om vi jämför en normalmarknad med idag har vi så mycket lägre utbud vilket blir så mycket färre objekt att sälja. Så vi har ju problem med att vi har massvis med köpare som vill köpa men det finns inte tillräckligt med objekt. Och dom här få objekten ska då fördelas på dom mäklare som finns, förklarar Emma Holst i Ekonomibyrån.</p>'
template: articles/article
sponsored: false
hide_from_home: false
artikel_typ: nyhet
views: 599
puff_font_size: 24
article_font_size: 24
topnews_font_size: 42
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Mitt i'
  - Hemnet
  - Lagerlings
  - SVT
  - 'Länsförsäkringar Fastighetsförmedling'
  - Toppnyhet
id: 65c31eff-763f-44f6-8720-2997d125fa71
