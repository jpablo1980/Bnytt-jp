title: 'Stockholm: Här är gatorna där priserna stigit mest'
ingress: |
  <p>Det är på gator i Stockholms län som sju av landets tio största värdeökningar i kronor noterats. I centrala Stockholm har priset på bostadsrätter ökat mest på adressen Lützengatan på Östermalm. Detta enligt Fastighetsbyrån.
  </p>
  
intro_image: /assets/img/mostphotos/stockholm_lutzengatan.png
long_form:
  -
    type: text
    text: '<p>Fastighetsbyrån har sammanställt ny statistik från Svensk Mäklarstatistik över adresser där priserna stigit mest under två års tid. Trots att bostadspriserna sjunkit de senaste åren finns det vissa gator där priserna stigit fort.&nbsp;<br></p><p>– Sedan förra våren har vi haft en trögare marknad med sjunkande priser. Men utvecklingen kan variera kraftigt mellan olika områden och även från gata till gata. Just nu ser vi till exempel att gator med äldre fastigheter och föreningar, som ofta har lägre belåning, håller priserna uppe bättre. För både säljare och köpare gäller det att göra noggrann research för att få rätt förväntningar och underlag för beslut, säger Johan Engström, vd på Fastighetsbyrån, i ett pressmeddelande.&nbsp;</p><p><br></p><p>I pressmeddelandet skriver Fastighetsbyrån att den största procentuella prisökningen återfinns i Nora, på Kristinebergsvägen med en prisökning på 86 procent. Tittar man istället på värdeökning i kronor är det adresser i Stockholms som dominerar. Störst prisökning i kronor på två år har skett på Lützengatan på Östermalm i centrala Stockholm. Där noterades en ökning på 34 678 kronor per kvadratmeter på två år.&nbsp;</p><p>– Lützengatan är en galet charmig gata som trots att den ligger väldigt centralt har lite av en småstadskänsla över sig, tillsammans med gatorna runt omkring. Det är väldigt lugnt, harmoniskt och fridfullt här och man får en bra känsla, vilket jag tror bidrar till att det är så stort intresse från spekulanter. I oroliga tider så vill många veta att de köper något bra i ett tryggt område som kommer att hålla i sig i intresse över tid, säger Anna Alvagard, fastighetsmäklare och franchisetagare på Fastighetsbyrån Östermalm, i pressmeddelandet från Fastighetsbyrån.</p><p><br></p><p>På andra plats över gatorna med störst prisökning återfinns Tyskbagargatan, som även den ligger på Östermalm. Där har en prisökning på 27 670 kronor per kvadratmeter på två år skett. I den relativt nya stadsdelen Norra Djurgårdsstaden hittar man tredjeplatsinnehavaren, Fågelhundsgatan. Där har priserna stigit med 26 584 kronor per kvadratmeter på två år. Flera Stockholmsgator där priserna stigit mycket är Bältgatan, Adolf Fredriks Kyrkogata, Torsplan samt Farsta Slottsväg på Värmdö.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 610
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - fastighetsbyrån
  - 'svensk mäklarstatistik'
  - toppnyhet
  - östermalm
id: 761cbc75-0cd8-40ff-a9ab-72b2c2a34f1d
