title: 'Kvinna måste återbetala ockerhyra för bostadsrätt'
ingress: |
  <p>Svea hovrätt har ålagt en kvinna att betala tillbaka överhyra hon tagit ut för en bostadsrätt i Hägersten i Stockholm, enligt Dagens Juridik. Lagen om uthyrning av egen bostad bedömdes inte vara tillämplig.
  </p>
  
intro_image: /assets/img/img_e4074.JPG
long_form:
  -
    type: text
    text: '<p>Ett fall om överhyra för bostadsrätt har avgjorts i Svea hovrätt och lagen om uthyrning av egen bostad bedömdes inte vara tillämplig. Det rapporterar tidningen <a href="https://www.dagensjuridik.se/nyheter/overhyra-for-trerumslagenhet-i-hagersten-ska-aterbetalas/">Dagens Juridik</a> med hänvisning till den juridiska nyhetsbyrån Blendow Lexnova.<br><br>Fallet rör en man som från december 2018–juni 2020 hyrde en 82 kvadratmeter stor trea i Hägersten, Stockholm Söderort, av en kvinna. För det fick han betala 16 850 kronor per månaden. Under september år 2020 valde mannen att lämna in en ansökan till Hyres- och arrendenämnden i Stockholm om återbetalning av hyra. <br><br>Dock valde kvinnan att bestrida yrkandet med motiveringen att bostadsrätten hon hyrt ut ägs av hennes makes bolag, vilket egentligen borde ha stått på hyresavtalet då inbetalningarna gått dit. Vidare uppgav hon att månadsavgiften till föreningen låg på 6 733 kronor, inklusive hyra för en parkeringsplats. För el betalade hon runt 1 415 kronor i månaden och kostnaden för bredband var 300–400 kronor varje månad. <br><br>Inledningsvis tog hyresnämnden ställning till vilken lag som var tillämplig i fallet, jordabalken eller lagen om uthyrning av egen bostad. Eftersom ett bolag stod som ägare av bostadsrätten bedömdes uthyrningen som näringsverksamhet och valet föll därav på jordabalken. <br><br>På grund av att hyresavtalet började gälla i december 2018 gäller lagens äldre lydelse om återbetalning av hyra, att beslut om återbetalning bara kan tas för hyresperioder om högst ett år bakåt i tiden från datumet för ansökan. <br><br>I brist på jämförelsematerial gjorde nämnden en allmän skälighetsbedömning och skälig månadshyra ansågs ha legat på 13 150 kronor. Därmed beslutades att mellanskillnaden på 33 546 kronor skulle återbetalas.&nbsp; <br><br>Hyresnämndens beslut överklagades av kvinnan och därmed blev det upp till Svea hovrätt att pröva saken, och domstolen valde att gå på nämndens linje.</p>'
template: articles/article
sponsored: false
hide_from_home: false
artikel_typ: nyhet
views: 2784
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Dagens Juridik'
  - 'Blendow Lexnova'
  - 'Svea hovrätt'
  - 'Hyres- och arrendenämnden'
  - Toppnyhet
id: 58b7613d-9cf5-4a59-bd7d-f8e3cdcb9cde
