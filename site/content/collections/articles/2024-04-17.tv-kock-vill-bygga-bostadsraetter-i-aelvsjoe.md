title: 'Tv-kock vill bygga bostadsrätter i Älvsjö'
ingress: |
  <p>Kocken och krögaren Fredrik Eriksson, bland annat känd från TV4 Nyhetsmorgon, vill bygga bostadsrätter i området där en av hans restauranger ligger i Älvsjö. Det rapporterar Mitt i Söderort.
  </p>
  
intro_image: /assets/img/skarmavbild-2024-04-17-kl.-10.50.26.png
long_form:
  -
    type: text
    text: '<p>Kocken och krögaren Fredrik Eriksson driver restaurangerna Långbro värdshus och Restaurang Nationalmuseum i Stockholm, enligt information på värdshusets hemsida. Han syns också regelbundet i TV4 Nyhetsmorgon där han delar med sig av sina matkunskaper. <br><br>Nu har Fredrik Eriksson dessutom planer på att bygga i området där Långbro värdshus ligger, rapporterar lokaltidningen Mitt i Söderort. Restaurangen i Långbroparken vill han ska ha en inglasad uteservering, något kommunens stadsbyggnadskontor uppges ställa sig positiv till. Detta då serveringen bedöms kunna stärka parken som mötesplats och bidra till en levande miljö där året om. <br><br>Utöver uteserveringen har krögaren planer på att uppföra ett flerbostadshus med tio bostadsrätter längs med Stora Kvinns väg. På platsen där husen är tänkta att byggas finns idag bilparkering, ett förråd samt en jordkällare. <br><br>För att byggnationerna ska gå att genomföra behövs förändringar av detaljplanen för området. Förslagen är tänkta att skickas ut på samråd i oktober.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 324
puff_font_size: 24
article_font_size: 24
topnews_font_size: 44
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Mitt i'
  - TV4
  - 'Långbro värdshus'
  - Toppnyhet
id: 53b82a25-6468-4b7d-9baf-73328ff6e48a
