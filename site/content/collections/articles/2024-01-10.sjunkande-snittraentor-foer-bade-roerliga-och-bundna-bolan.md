title: 'Sjunkande snitträntor för både rörliga och bundna bolån'
ingress: |
  <p>Förra månaden minskade genomsnitträntorna på bolån, både för rörliga lån och för de med längre bindningstider. Detta enligt jämförelsesajten Compricer.
  </p>
  
intro_image: /assets/img/skarmavbild-2024-01-10-kl.-18.09.14.png
long_form:
  -
    type: text
    text: '<p>Svenska bankers bundna genomsnittsräntor på bolån minskade i december 2023, till följd av sjunkande marknadsräntor. Det står att läsa i ett pressmeddelande från jämförelsesajten Compricer. I ett tillägg lyfts att bolåneaktören Stabelo, som delvis ägs av banken Avanza, inte hade rapporterat sina snitträntor för december 2023 när Compricer skrev pressmeddelandet.&nbsp; <br><br>För rörliga bolån med en bindningstid på tre månader blev snitträntan 0,03 procentenheter lägre och en genomsnittlig kund fick en ränta på 4,78 procent. Den lägsta räntan återfanns hos Ålandsbanken med 4,63 procent medan den högsta erbjöds av Nordea där den landade på 4,93 procent. <br><br>Under samma period sjönk snitträntan för treåriga bolån med 0,43 procent för att landa på 4,16 procent. Lägst ränta för denna bindningstid återfanns hos Landshypotek Bank med 3,58 procent och den högsta erbjöds av Skandiabanken med 4,52 procent. <br><br>Genomsnittsräntan för femåriga bolån gick ned med 0,29 procentenheter i december för att landa på 3,91 procent. Lägst ränta för bindningstiden erbjöds hos Landshypotek Bank med 3,53 procent och den högsta återfanns hos Hypoteket med 4,35 procent.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 510
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - Compricer
  - Landshypotek
  - Skandiabanken
  - Hypoteket
  - Ålandsbanken
  - Nordea
id: 2e8d9d01-bcd9-4c86-ac1a-e3f4e76aef7f
