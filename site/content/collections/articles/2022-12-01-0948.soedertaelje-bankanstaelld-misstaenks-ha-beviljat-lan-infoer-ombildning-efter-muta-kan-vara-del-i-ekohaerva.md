title: 'Södertälje: Bankanställd misstänks ha beviljat lån inför ombildning efter muta – kan vara del i ekohärva'
ingress: |
  <p>En före detta banktjänsteman misstänks ha mutats för att bevilja lån inför fastighetsaffärer och lägenhetsombildningar i Södertälje. Ärendet kan vara en del i en potentiell  ekobrottshärva. Det skriver Länstidningen.
  </p>
  
intro_image: /assets/img/sodertalje.png
long_form:
  -
    type: text
    text: '<p>Länstidningen (LT) har skrivit flera artiklar om en så kallad ekobrottshärva i Södertälje utanför Stockholm. Av den senaste rapporteringen framgår till exempel att planen varit att väcka åtal för härvan i januari 2023, men då nya misstankar uppstått som kräver fler utredningsåtgärder kommer åtal troligen väckas i mars istället. <br>– Det handlar om misstankar om både näringspenningtvätt och penningtvättbrott, säger åklagaren Fredrik Sandberg vid Ekobrottsmyndigheten till LT. <br><br>En central person i utredningen är en man i 40-årsåldern som kallas Södertäljeföretagaren. För att kunna agera i det dolda misstänks mannen bland annat ha använt sig av en frontperson i form av en mäklare. Ekobrottshärvan förmodas vara omfattande och kan resultera i att ett flertal enskilda åtal väcks, ett antal ärenden uppges nu utredas parallellt varav en del handläggs av Riksenheten mot korruption. <br><br>Ett fall rör en före detta banktjänsteman som misstänks ha blivit mutad av Södertäljeföretagaren och mäklare, i samband med beviljande av lån inför fastighetsaffärer och ombildningar av hyresrätter till bostadsrätter. De som misstänks ha mutat tjänstemannen kunde inte ta banklån själva då banken tidigare stängt ned deras konton. <br><br>Mutan ska exempelvis ha bestått i möjligheten att förvärva en bostadsrätt i området Hölö billigt, vilken den bankanställda senare sålde utan att ha bott i den. Vinsten vid försäljningen uppgick till 700 000 kronor. I detta ärende kan åtal väckas innan nyår, enligt LT.&nbsp; <br><br>I ett annat fall som utreds misstänks personer ha använts som bulvaner för att få banklån beviljade inför fastighetsaffärer, varpå lägenheter omvandlats till bostadsrätter. <br><br>En hyresfastighet som köptes upp och omvandlades till brf av ett bolag företrätt av Södertäljeföretagaren och en tidigare mäklare, visade sig senare sakna både utrymningsvägar och enskilda brandceller för lägenheter. Det fick brandmyndigheterna att belägga tre lägenheter med nyttjandeförbud varpå berörda bostadsrättsinnehavare tvingades utrymma sina bostäder, vilka de sedan inte tilläts bo i på månader.&nbsp; <br><br>Bygglovet som behövdes för att genomföra omvandlingen ska ha beviljats av en tjänsteman på kommunens bygglovsenhet. Han misstänktes senare ha blivit mutat och fick därmed avsluta sin tjänst där. Innan dess hann han även bevilja projektet startbesked och slutbesked med fyra dagars mellanrum, detta utan att ha rådgjort med brandmyndigheterna. <br><br>Enligt LT ska föreningens styrelse ha bestått av nära anhöriga till bolagets företrädare; den ene företrädarens fru och den andres syskon. Södertäljeföretagaren och den tidigare mäklaren som båda tjänat miljoner på upplägget utreds nu med anledning av omständigheter kring ombildningen, inom ramen för ekobrottshärvan.</p>'
template: articles/article
sponsored: false
hide_from_home: false
artikel_typ: nyhet
views: 558
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - LT
  - Toppnyhet
id: 2eb7a1b7-5789-4021-aa4b-eee34f0afeac
