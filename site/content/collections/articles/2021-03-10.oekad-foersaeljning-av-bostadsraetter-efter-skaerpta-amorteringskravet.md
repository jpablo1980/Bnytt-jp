title: 'Ökad försäljning av bostadsrätter – efter skärpta amorteringskravet'
ingress: |
  <p>I februari 2021 såldes det fler bostadsrätter i landet än under samma period 2018, månaden innan det skärpta amorteringskravet infördes. Även i Stockholm syns en ökning. Detta enligt uppgift från bostadssajten.
  </p>
  
intro_image: /assets/img/21391857-arkitektur-stockholm.jpg
long_form:
  -
    type: text
    text: '<p>Den första mars 2018 införde Finansinspektionen (FI) ett skärpt amorteringskrav riktat mot hushåll med hög skuldsättning i relation till sin inkomst. Det skärpta amorteringskravet innebär amortering om tre procent av det totala lånebeloppet. Kravet omfattar de som har bolån med en belåningsgrad om 70 till 85 procent av bostadens värde, och som samtidigt har en skuld som överstiger 4,5 gånger sin årsinkomst före skatt. Det står att läsa på FI:s webbplats.<br><br>Syftet med att införa det skärpta amorteringskravet var att försöka minska hushållens höga skuldsättning. Men efter införandet av det har antalet sålda bostadsrätter inom det befintliga beståndet ökat. Det visar ny statistik från bostadssajten Hemnet. Årets februarinotering uppges vara den högsta för månaden så långt tillbaka som Hemnet har en sammanhängande tidsserie.<br>– Inför amorteringskravets skärpning 2018 såg vi en tydlig ökning i antal försäljningar som en effekt av att många ville komma till avslut innan skärpningen och då inte omfattas av detta. Men nu har det alltså sålts ännu fler bostadsrätter i februari vilket sätter den höga aktiviteten i perspektiv, säger Hemnets marknadsanalytiker Erik Holmberg i ett pressmeddelande från sajten.<br><br>Under februari i år såldes 9 220 bostadsrätter inom det befintliga beståndet (succession) i landet, jämfört med 8 750 under samma månad år 2018. I Stockholms län såldes 3 960 bostadsrätter inom det befintliga beståndet i februari 2021. Motsvarande period 2018 uppgick antalet försäljningar i länet till 3930. Underlag till jämförelserna har inhämtats via Hemnets pressavdelning.<br><br>Jämför man årets februarinoteringen för länet med fjolårets syns en uppgång om 13 procent. På riksnivå ligger årstakten på plus nio procent. <br><br>Antalet sålda bostadsrätter i form av fyror var 15 procent fler i landet under februari 2021 jämfört med motsvarande period ifjol. Utvecklingen för försäljningen av ettor landade på plus tre procent.<br><br><b>Mer läsning i ämnet:</b><br></p><p><a href="https://bostadsrattsnytt.se/nyheter/bolan/2019-03-09-sa-var-det-foersta-aret-med-skaerpt-amorteringskrav" target="_blank">Så var första året med skärpt amorteringskrav</a><br></p><p><a href="https://bostadsrattsnytt.se/nyheter/bolan/2021-03-01-swedbank-fortsaetter-bopriserna-stiga-kan-fler-behoeva-amortera-mer">Swedbank: Fortsätter bopriserna stiga kan fler behöva amortera mer</a></p><p><br></p>'
template: articles/article
sponsored: false
hide_from_home: false
artikel_typ: nyhet
views: 614
puff_font_size: 24
article_font_size: 24
topnews_font_size: 42
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Hemnet
  - FI
  - Toppnyhet
id: 2fccb239-274e-4a7c-a1e8-2ff0e5992d1b
