title: '​Oförändrat prisläge för bostadsrätter i landet'
ingress: |
  <p>Prisläget för bostadsrätter i Sverige blev oförändrat under april. Bland de tre storstadsregionerna var det endast i Göteborg som förändringar noterades, då i form av prisuppgångar. Detta enligt Svensk Mäklarstatistiks senaste mätning.  <br>
  </p>
  
intro_image: /assets/img/mostphotos/8787505-goteborg_.jpg
long_form:
  -
    type: text
    text: |
      <p>I april stod prisutvecklingen för bostadsrätter stilla på riksnivå. Bland de tre storstäderna var det bara i Göteborg som prisförändringar noterades, plus en procent för Stor-Göteborg och plus två procent i de centrala delarna av staden. Annars förblev priserna oförändrade i Stockholm och Malmö, både i storstadsområdena och centralt. Det visar nya siffror från Svensk Mäklarstatistik. <br>– I samtliga områden är prisutvecklingen på årsbasis nu på noll procent eller över, där Malmöområdet sticker ut med årstakter på plus sex procent och plus sju procent, säger Per-Arne Sandegren, analyschef på Svensk Mäklarstatistik, i ett pressmeddelande. <br><br>Statistiken för april är baserad på 27 069 sålda bostadsrätter under februari 2019 till och med april 2019. 
      
      Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. <br><br>Resultatet för den senaste månaden är preliminärt. Statistiken tas fram månatligen av Statistiska Centralbyrån på uppdrag av Svensk Mäklarstatistik.&nbsp;</p>
      
template: articles/article
sponsored: false
artikel_typ: nyhet
views: 382
puff_font_size: 24
article_font_size: 24
topnews_font_size: 48
clicks: 24
link: '1'
categories: boprisutveckling
tags:
  - 'Svensk Mäklarstatistik'
id: 42c965de-f6f4-45d4-9e9d-f26ae7c257f4
