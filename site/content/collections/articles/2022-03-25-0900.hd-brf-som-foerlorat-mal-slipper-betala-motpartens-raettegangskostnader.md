title: 'HD: Brf som förlorat mål slipper betala motpartens rättegångskostnader'
ingress: |
  <p>En brf i Stockholm som förlorat en tvist mot ett bolag i tingsrätten, överklagade domstolens beslut om att föreningen skulle stå för motpartens rättegångskostnader. Nu har saken avgjorts i HD och föreningen behöver bara stå för sina egna kostnader i tingsrätten, medan bolaget ålagts att betala båda parters rättegångskostnader i högre instanser.
  </p>
  
intro_image: /assets/img/27175193-hogsta-domstolen-hd-i-gamla-stan.jpg
long_form:
  -
    type: text
    text: '<p>I samband med en tvist mellan ett bolag och en bostadsrättsinnehavare i Stockholm, begärde bolaget att bostadsrättsföreningen skulle lämna ut vissa handlingar. En part i ett mål kan ha rätt att begära ut handlingar från en så kallad “tredje man” som inte är part i målet, förutsatt att&nbsp; handlingarna kan antas ha betydelse som bevis (edition). Dock gick föreningen inte med på det, varpå bolaget vände sig till tingsrätten för att få saken prövad. <br><br>I det läget valde föreningen, med fastighet i Västertorp i Stockholm, att inte motsätta sig yrkandet från bolaget och tingsrätten tog beslut om att de efterfrågade handlingarna skulle lämnas ut. Tingsrätten förpliktigade även föreningen att som förlorande part i målet, stå för bolagets kostnader i editionsärendet.&nbsp; <br><br>Föreningen valde att överklaga tingsrättens beslut om fördelningen av rättegångskostnaderna till hovrätten, där överklagandet avslogs. Hovrätten motiverar bland annat sitt beslut med att “bolaget behövt vidta domstolsåtgärder” för att förmå föreningen att överlämna de efterfrågade handlingarna. Därmed fanns det skäl att tillämpa aktuell del av rättegångsbalken analogt. <br><br>Även detta beslut överklagades av bostadsrättsföreningen och i veckan avgjordes saken i&nbsp; Högsta domstolen. Vad som prövats är om rättegångsbalkens regler om fördelning av rättegångskostnader är tillämpliga i editionsärenden som detta, bland annat har fokus legat på regeln om att den förlorande parten ska ersätta motparten för dennes kostnader.<br><br>HD kom fram till att reglerna ifråga inte kan tillämpas i editionsärenden gällande tredje mans skyldighet att lämna ut handlingar. I vissa fall kan bestämmelserna dock tillämpas analogt, till exempel om tredje man har motsatt sig editionsyrkandet efter att det framställts vid domstol. Om tredje man i ett tidigare skede nekat att lämna ut handlingarna uppges sakna betydelse.<br><br>Mot den bakgrunden beslutade HD att bolaget och föreningen ska stå för sina egna kostnader kopplade till editionsärendet i tingsrätten. Vidare ska föreningen befrias från skyldigheten att ersätta bolaget för rättegångskostnader i hovrätten, samtidigt som bolaget förpliktigas att ersätta föreningen för deras kostnader i både hovrätten och Högsta domstolen.</p>'
template: articles/article
sponsored: false
hide_from_home: false
artikel_typ: nyhet
views: 1048
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'Högsta domstolen'
  - Toppnyhet
id: 3f855ada-be78-451f-a4c3-7b9c1c2cddab
