title: 'Nya radhus från BoKlok i Fullerö Hage'
ingress: |
  <p>I den nya stadsdelen Fullerö Hage i Uppsala ska byggbolaget BoKlok uppföra bostadsrätter i form av radhus, ett projekt med säljstart i vår. Det skriver bolaget i ett pressmeddelande.
  </p>
  
intro_image: /assets/img/neptunus_oversikt_200217.jpg
long_form:
  -
    type: text
    text: '<p>Fullerö Hage är ett nytt område i Uppsala där bland andra byggbolaget&nbsp;BoKlok&nbsp;har nyproduktion på gång. Bolagets boendekoncept har utvecklats av byggbolaget Skanska tillsammans med möbelföretaget IKEA.&nbsp; <br>– Fullerö Hage är ett nytt område i Uppsala och vi är väldigt glada att vara med om utvecklingen här. Vi har byggt lägenheter här sedan tidigare, där det fortfarande finns några kvar att köpa, och nu kompletterar vi med radhus, säger Erkki&nbsp;Eilola, projektledare på&nbsp;BoKlok, i ett pressmeddelande.&nbsp; <br><br>På projekthemsidan fullerohage.se beskrivs området med ord som “en helt ny stadsdel med varierad bebyggelse”.&nbsp;<br><br></p>'
  -
    type: image
    photo: /assets/img/neptunus_framsida_200213.jpg
    caption: 'Illustration av entrésida, BoKlok Neptunus i Fullerö Hage, Uppsala. Bildkälla: BoKlok'
    size: Normal
  -
    type: text
    text: '<p>Planen är att&nbsp;BoKlok&nbsp;ska uppföra 30 nya bostadsrätter där i form av radhus. Säljstart för projektet har satts till våren 2020, preliminär byggstart blir under 2021 och inflyttning beräknas kunna ske under hösten samma år.&nbsp; <br><br>Varje radhus kommer att bli två våningar högt och ha fem rum med en total yta om 117 kvadratmeter per hus. Med avgift till föreningen, ränta och driftskostnad beräknas boendekostnaden per bostadsrätt komma att hamna på runt 9 550 kronor i månaden.&nbsp;&nbsp;</p><p>– Alla våra hus byggs inomhus i fabrik och det gör att vi kan använda rationella och effektiva processer när vi bygger. Det gör också att vi kan tänka i stora volymer, och på så sätt hålla priserna nere. Dessutom minskas påverkan på både miljö och klimat och husen skyddas från väder och vind, fortsätter Erkki&nbsp;Eilola. <br><br>Radhusen kommer att inrymmas i ett kvarter vid namn&nbsp;BoKlok&nbsp;Neptunus, beläget på en skogsnära plats tre kilometer från en pendeltågstation.&nbsp;&nbsp;</p>'
template: articles/article
sponsored: false
artikel_typ: nyhet
views: 1204
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: nyproduktion
tags:
  - Skanska
  - IKEA
  - BoKlok
  - 'Fullerö Hage'
  - 'BoKlok Neptunus'
id: 865c0617-a497-4da9-991d-043343f64bef
