title: 'Uppsala: 80 bostäder byggs i Ekeby'
ingress: |
  <p>Efter många turer fick nyligen en detaljplan i Ekeby gällande tre bostadshus med 80 lägenheter grönt ljus. Detta enligt Upsala Nya Tidning.
  </p>
  
intro_image: /assets/img/mostphotos/ekeby_perspektiv.jpg
long_form:
  -
    type: text
    text: '<p>I området Ekeby, i korsningen Nordengatan och Köpenhamnsgatan, planeras det att byggas tre bostadshus på fyra–fem våningar innehållande totalt 80 lägenheter. I bottenplan ska det bli en livsmedelsbutik. Projektet kallas Kv Hindgavel och kommer ligga nära Fredriksbergsparken.&nbsp;</p><p>&nbsp;<br></p><p>Grannarna tycker inte om byggplanerna, skriver Upsala Nya Tidning (UNT). De anser bland annat att byggnaderna blir för höga och avviker från den befintliga bebyggelsen i området. I december i fjol klubbades detaljplanen igenom, men runt 30 överklaganden lämnades in till mark- och miljödomstolen och grannarna startade en namninsamling som fick över 1 000 underskrifter.&nbsp;</p><p><br></p><p>UNT skrev i augusti i år att mark– och miljödomstolen avslog samtliga överklaganden. Flera av de som skickat in överklaganden valde att gå vidare till högsta instans. För att mark- och övermiljödomstolen ska pröva ett ärende krävs ett särskilt prövningstillstånd. Mark- och övermiljödomstolen valde att inte ta upp fallet till prövning och detaljplanen för Ekeby vinner därmed laga kraft.&nbsp;</p><p><br>Nu kan kommunen och bostadsutvecklaren Genova, som fått i uppdrag att bygga bostadshusen, planera vidare. Innan bygget kan börja måste man bland annat söka om bygglov. Byggstarten beräknas kunna ske under 2024. Vilken upplåtelseform bostäderna kommer att ha framgår inte. <br>Bostadsrättsnytt har sökt Genova för ett svar på frågan om bostäderna blir bostads- eller hyresrätter men har inte fått någon återkoppling.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 232
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: nyproduktion
tags:
  - 'Upsala nya tidning'
  - ekeby
  - 'mark-och miljödomstolen'
  - överklagan
id: 62bb7dfa-aabf-4137-bee3-8a04289391e2
