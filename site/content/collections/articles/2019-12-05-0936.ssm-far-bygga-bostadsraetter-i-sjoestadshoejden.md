title: 'SSM får bygga bostadsrätter i Sjöstadshöjden'
ingress: |
  <p>Bostadsutvecklaren SSM har tilldelats en markanvisning för 150 bostadsrätter i Sjöstadshöjden, Stockholm. Detta enligt ett pressmeddelande.
  </p>
  
intro_image: /assets/img/875653fb2a978c68_800x800ar.jpg
long_form:
  -
    type: text
    text: '<p>Stockholms stad har tilldelat bostadsutvecklaren SSM Holding AB en markanvisning för bostadsrätter och kommersiella lokaler i Sjöstadshöjden, ett område som ligger mellan Hammarby Sjöstad och Hammarbyhöjden. Totalt planerar SSM att bygga 150 bostadsrätter på platsen, där en del av dessa är tänkta att bli studentbostäder. Projekt bedöms som tidigast kunna vara färdigställt år 2027. Det framgår av ett pressmeddelande från utvecklaren.&nbsp; <br><br>Projektområdet är tänkt att bli en länk mellan stadsdelen Hammarby Sjöstad i söder och norra delen av Hammarbyhöjden. I praktiken ska stadsdelarna sammanlänkas med hjälp av ett “urbant stråk längs med Hammarbyvägen”. Sjöstadshöjden uppges ligga nära Tvärbanan för den som vill ta spårvagn dit. Området ska också komma att ingå i utbyggnaden av tunnelbanans blåa linje.&nbsp; <br>– Markanvisningen i Sjöstadshöjden ger oss möjlighet att utveckla prisvärda och&nbsp;yteffektiva&nbsp;bostäder i ett urbant område med goda kommunikationer, något som tilltalar vår målgrupp, säger Mattias Lundgren, vd och koncernchef för SSM, i pressmeddelandet.&nbsp; <br><br>Totalt planerar Stockholms stad för 400 bostäder i området.&nbsp;&nbsp;</p>'
template: articles/article
sponsored: false
artikel_typ: nyhet
views: 286
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Stockholms stad'
  - SSM
id: 53a58834-6c08-4555-834b-b3b8a69b2a22
