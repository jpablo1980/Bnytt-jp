title: 'Ihållande nedgång för bopriser i Stockholms län'
ingress: |
  <p>Den genomsnittliga utvecklingen av bostadsrättspriser i Stockholms län fortsätter ned, för tredje mätningen i rad. Det visar Svensk Mäklarstatistiks senaste tremånadersresultat.
  </p>
  
intro_image: /assets/img/husomrade-claes-horn-lagenheter-ekero.jpg
long_form:
  -
    type: text
    text: '<p>I juni vände den genomsnittliga prisutvecklingen för bostadsrätter i Stockholms län ned, enligt Svensk Mäklarstatistiks tremånadersstatistik. Mätningen följande månad visade på ett fortsatt&nbsp;pristapp, och nu visar även den senaste tremånaderssiffran på nedgång. Denna gång med minus 3,9 procent. Kvadratmeterpriset för en bostadsrätt i länet ligger nu på 57 750 kronor. <br><br>I 25 av länets kommuner såldes tillräckligt många bostadsrätter under de tre senaste månaderna, för att kunna utgöra ett tillräckligt stort underlag. Svensk Mäklarstatistiks miniminivå är 25 försäljningar per tremånadersperiod.&nbsp; &nbsp;<br><br></p><p>Mest sjönk priserna i Ekerö kommun där resultatet blev minus 11,1 procent, den näst största nedgången noterades för bostadsrätter i Nynäshamn med minus 9,1 procent. I Vallentuna gick priserna ned med 7,2 procent. Samtidigt noterades en uppgång om tre procent i Upplands-Bro, och i Danderyd steg bostadsrättspriserna med 2,2 procent. I Södertälje blev resultatet plus två procent.<br><br>Totalt såldes&nbsp;9 870&nbsp;bostadsrätter i länet under den senaste tremånadersperioden maj – juli, jämfört med 9 595 under samma månader ifjol. På årsbasis ligger utvecklingen för bostadsrättspriser i Stockholms län nu på plus 1,6 procent. <br><br>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Den senaste tremånadersperioden jämförs med motsvarande period innan. Resultatet för den senaste månaden är preliminärt.&nbsp; <br><br>Statistiken tas fram månatligen av Statistiska Centralbyrån (SCB) på uppdrag av Svensk Mäklarstatistik.&nbsp;</p><h3><b>Prisutveckling för bostadsrätter i Stockholms län under de tre senaste månaderna:&nbsp;</b></h3>'
  -
    type: image
    photo: /assets/img/bopriser_sthlm.jpg
    size: Normal
  -
    type: text
    text: '<p>Källa: Uppdaterade siffror från Svensk Mäklarstatistik som offentliggjordes den elfte augusti 2020.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 374
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
id: 429506d2-4c90-4165-97b6-48df34937bc1
