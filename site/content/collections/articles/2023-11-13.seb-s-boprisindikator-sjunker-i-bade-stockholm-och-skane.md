title: 'SEB:s Boprisindikator sjunker i både Stockholm och Skåne'
ingress: |
  <p>Den senaste boprisindikatorn från SEB visar på splittrade boprisförväntningar bland hushållen i november. På regional nivå sjunker indikatorn i både Stockholm och Skåne.
  </p>
  
intro_image: /assets/img/seb_pressbild.jpg
long_form:
  -
    type: text
    text: '<p>I november minskar SEB:s Boprisindikator med fyra enheter på riksnivå för att landa på noll. Indikatorn visar bland annat skillnaden mellan andelen svenska hushåll som tror på stigande priser det kommande året och andelen som tror på fallande.<br><br>Nu uppges andelen som tror på stigande priser vara lika stor som de som tror på fallande: 33 procent.&nbsp; <br>– Det ett dött lopp mellan de hushåll som tror på stigande och sjunkande bostadspriser vilket återspeglar hur tudelad bostadsmarknaden är för tillfället. Villapriserna fortsätter att pressas medan utsikterna för bostadsrätter ser något ljusare ut samtidigt som det råder stora regionala skillnader. Riksbankens nästa räntebesked kommer sannolikt avgöra vilken riktning hushållens boprisförväntningar tar närmaste tiden, säger SEB:s privatekonom Américo Fernández i ett pressmeddelande från banken. <br><br>På regional nivå ser utvecklingen splittrad ut, med lika många uppgångar som nedgångar. Störst nedgång noteras för Skåne där boprisindikatorn sjunker med 28 enheter, från plus 9 till minus 19. I Svealand utom Stockholm noteras en nedgång om 16 enheter, från plus nio till minus sju, medan resultatet för Stockholm landar på minus en enhet, från plus elva till plus tio.<br><br>Samtidigt stiger boprisindikatorn med tolv enheter i Norrland, från minus två till plus tio. För både Östra Götaland och Västra Götaland landar noteringen på plus sju enheter, från minus nio till minus två respektive noll till plus sju. <br><br>Boprisindikatorn är en månatlig undersökning som genomförs av Demoskop på uppdrag av SEB. Den bygger på runt 1 000 webbintervjuer och den senaste mätningen gjordes under perioden sista oktober till sjunde november i år.</p>'
template: articles/article
sponsored: false
hide_from_home: false
artikel_typ: nyhet
views: 202
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - SEB
  - Demoskop
  - Toppnyhet
id: 108e90e2-949d-44cd-af09-6671000e5707
