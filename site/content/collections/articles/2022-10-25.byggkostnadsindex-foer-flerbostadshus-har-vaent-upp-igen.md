title: 'Byggkostnadsindex för flerbostadshus har vänt upp igen'
ingress: |
  <p>Efter att ha minskat i augusti 2022 vände Byggkostnadsindex för flerbostadshus upp igen på årsbasis under september, bland annat till följd av kraftigt stigande byggherrekostnader. Det visar nya siffror från SCB.
  </p>
  
intro_image: /assets/img/57664213-copenhagen.jpg
long_form:
  -
    type: text
    text: '<p>Hittills i år har årstakten för Byggkostnadsindex för flerbostadshus ökat alla månader förutom i augusti, då den vände ned och indexet landade på plus 13,8 procent, för att sedan stiga igen under september och landa på plus 14,6 procent. Detta enligt siffror från Statistiska centralbyrån (SCB). <br><br>Gällande utvecklingen i snitt under perioden september 2021–september 2022 så var det främst stigande entreprenörskostnader som bidrog till resultatet, en kategori som utgör 82 procent av Byggkostnadsindex. Under perioden ökade dessa kostnader med tolv procent och bidrog med 9,9 procentenheter till uppgången för indexet. <br><br>Samtidigt steg byggherrekostnaderna, som utgör 18 procent av indexet, med 27 procent vilket bidrog till att Byggkostnadsindex gick upp med 4,7 procentenheter. <br><br>När det kommer till entreprenörernas kostnader på årsbasis så noterades en uppgång om 26,4 procent för gruppen transporter, drivmedel och elkraft. Gällande kostnader för byggmaterial syns en ökning om 17,8 procent och uppgången var genomgående för alla material med undantag för trävaror där en prisnedgång om 1,5 procent noterades.&nbsp; <br><br>I kategorin byggherrekostnader kunde ökningen till stor del kopplas till högre räntekostnader, en post som steg med 85,5 procent.<br><br>Mellan augusti ifjol och augusti 2022 så ökade entreprenörskostnaderna med totalt 12,2 procent i snitt, och under samma period ökade byggherrekostnaderna med sammanlagt 21,3 procent. <br><br>Jämför man utvecklingen i september 2022 med utfallet månaden innan, syns en uppgång för Byggkostnadsindex om 1,2 procent. Under motsvarande period ifjol ökade indexet med 0,5 procent.</p>'
template: articles/article
sponsored: false
hide_from_home: false
artikel_typ: nyhet
views: 142
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - SCB
id: beeda32a-3974-47e4-9b92-77a4ed933db2
