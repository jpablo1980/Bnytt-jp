title: 'SBAB: Bred prisuppgång på svensk bostadsrättsmarknad'
ingress: |
  <p>I augusti steg priserna på bostadsrätter i alla landets regioner förutom i Storgöteborg där priserna stod stilla. Det visar den senaste uppdateringen av boprisindexet SBAB Booli HPI.
  </p>
  
intro_image: /assets/img/17476103-lagenheter.jpg
long_form:
  -
    type: text
    text: '<p>Enligt den senaste uppdateringen från SBAB&nbsp;Booli&nbsp;Housing&nbsp;Price Index (HPI) steg bostadsrättspriserna på nästan alla håll i landet under augusti, med undantag för Storgöteborg där resultatet blev oförändrat. Juli-mätningen visade på uppgångar i samtliga regioner förutom i Storstockholm där resultatet blev minus 0,3 procent.&nbsp; &nbsp; <br><br>Den största uppgången under augusti noterades i Storstockholm; plus 2,5 procent. För region Norra Sverige blev resultatet plus 1,8 procent, medan 0,8 procent blev noteringen för Södra Sverige. I både Stormalmö och Mellersta Sverige steg bostadsrättspriserna med 0,5 procent, medan resultatet för Storgöteborg förblev oförändrat.&nbsp; <br><br></p><p>I ett pressmeddelande från SBAB finns ett citat med där bankens chefsekonom Robert Boije kommenterar prisutvecklingen på bostäder i landet som helhet:&nbsp;<br>– Jag kan bara fortsätta att konstatera att trots ett av historiens mörkaste år för svensk ekonomi till följd av&nbsp;coronakrisen&nbsp;fortsätter&nbsp;bopriserna&nbsp;att stå pall. Bortsett från lägenhetspriserna i Storstockholm och Storgöteborg som båda drabbats av omfattande smittspridning så är&nbsp;bopriserna&nbsp;nu i samtliga regioner på all-time-high, säger han. <br><br>Robert Boije tillägger också att det finns en osäkerhet kring&nbsp;coronakrisens&nbsp;fortsatta utveckling och hur den kan komma att påverka svensk ekonomi och arbetslöshet framöver.&nbsp; <br><br>SBAB&nbsp;Booli&nbsp;Housing&nbsp;Price Index (HPI) är ett&nbsp;boprisindex&nbsp;från banken SBAB:s bostadssajt&nbsp;Booli&nbsp;vilket uppdateras en gång per månad. <br><br>I beräkningen av prisindexet ingår variabler som bostädernas storlek, taxeringsuppgifter, tomtstorlek, antal rum, våning, månadsavgift till föreningen med mera. Den slutprisdata som används uppges bygga på uppgifter om verifierade slutpriser från mäklare och lagfarter samt sista bud.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 452
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SBAB
  - Booli
  - HPI
id: 66f50519-f350-4aaa-9dcb-53c9a04c67b7
