title: 'Nu krymper storstäderna – fler flyttar ut än in'
ingress: |
  <p>På bostadsmarknaden kan man nu se en ny trend där allt fler flyttar från Sveriges storstäder. Det är i Stockholm trenden märks mest. Detta framkommer av ett pressmeddelande från Mäklarhuset.
  </p>
  
intro_image: /assets/img/mostphotos/34307471-stockholm-cityscape-viewed-on-early-evening.jpg
long_form:
  -
    type: text
    text: '<p>I Sveriges största kommuner – Stockholm, Göteborg och Malmö –&nbsp;kan man nu se ett trendbrott. Sedan 2015 är det allt fler som flyttar ut från storstäderna och störst är förändringen i Stockholm. Under 2018 flyttade 58 765 personer från Stockholm till en annan kommun i landet. Mäklarhuset skriver i ett pressmeddelande att Stockholm tappade 12 invånare per dag under hela förra året. <br>– Det är framför allt Stockholms kommun som bromsar in. Nu kan både priserna och inflyttningen öka kraftigt i kranskommunerna, säger Erik Wikander, vd för Mäklarhuset, i pressmeddelandet.&nbsp;</p><p><br></p><p>En förklaring till att fler lämnar huvudstaden är de höga bostadspriserna. Kringliggande kommuner har blivit mer attraktiva och väljs i större utsträckning. Det går tydligt att se på ett flertal kranskommuner till Stockholm, så som Norrtälje, Nacka och Järfälla. De har sedan 2015 haft många nyinflyttade och bostadspriserna ökar snabbare där än i Stockholms kommun. Om denna trend håller i sig kommer en genomsnittlig bostad i Nacka kommun och Stockholm kommun inom 16 år vara på samma prisnivå.&nbsp;<br>– Kranskommunerna utvecklas sett till infrastruktur och utbud av bostäder, affärer och skolor. Man behöver inte längre bo i Stockholm för att jobba eller verka där. Detta är också en del i den regionförstoring, där storstadsområdet sprider sig till att omfatta kranskommuner, säger Erik Wikander.</p><p><br></p><p>Liknande trender som ses i Stockholms kommun finns även i Västra Götaland. Fler flyttar från Göteborgs kommun till kranskommunerna. Mölndal beräknas att ha samma snittpris som Göteborgs kommun inom sex år. <br>– Det är tydligt att kranskommunerna nu börjar komma ikapp efter storstädernas aggressiva prisutveckling. Det finns en stor chans att de som har en bostadsrätt i en expansiv kranskommun kan få se sin bostad öka i värde och bli en vinnare på den nya trenden, säger Erik Wikander, vd för Mäklarhuset.</p>'
template: articles/article
sponsored: false
artikel_typ: nyhet
views: 1262
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - mäklarhuset
  - kranskommun
  - stockholm
  - göteborg
  - malmö
  - Toppnyhet
id: 3f1a7bcd-8cb3-4688-94bd-d671d9a32bc9
