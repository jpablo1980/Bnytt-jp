title: 'SBC: Brf-medlemmar vill se satsningar på solel och elbilsladdning'
ingress: |
  <p>Installation av solpaneler och laddstationer till elbilar är hållbarhetsåtgärder som bostadsrättsinnehavare helst vill se i sina föreningar. När det kommer till vad brf-medlemmar uppskattar i sina föreningar hamnar trygghet, förråd och bilparkering högt upp på listan. Det visar Sveriges Bostadsrättsrapport 2022 från SBC.
  </p>
  
intro_image: /assets/img/hsb-brf-granen.png
long_form:
  -
    type: text
    text: '<p>Sveriges BostadsrättsCentrum (SBC) släppte nyligen årets upplaga av Sveriges Bostadsrättsrapport, där bostadsrättsinnehavare får svara på frågor som rör deras bostadsrättsförening. <br><br>Bland annat ställdes en fråga om vilken regel de helst skulle vilja införa i sin brf, förutsatt att lagen tillåter. Störst andel, 42 procent, ville införa en avgift för boende som skräpar ned. En lika stor andel var positiva till en typ av böter för olovlig andrahandsuthyrning.&nbsp; <br><br>Årets rapport har kompletterats med en del om miljö och hållbarhet. Till exempel fick bostadsrättsinnehavarna uppge vilken hållbarhetsåtgärd de helst vill att föreningen investerar i. Den populäraste åtgärden visade sig vara solpaneler, vilket 48 procent av de tillfrågade föredrog. Därefter var laddstationer till elbilen den mest efterfrågade åtgärden, vilket 30 procent helst ville se. På tredje plats kom möjligheten att mäta energiförbrukning, ett alternativ som föredrogs av 25 procent.&nbsp; &nbsp; <br><br>I undersökningen fick de tillfrågade också svara på vad de värdesätter mest hos sin nuvarande bostadsrättsförening. Den största andelen, 51 procent, valde svarsalternativet&nbsp; trygghet. Samtidigt svarade 41 procent att tillgång till förrådsutrymme är mest uppskattat, medan 39 procent värdesätter tillgång till garage/bra parkeringsmöjligheter högst. <br><br><b>Kort om rapporten</b><br>Sveriges Bostadsrättsrapport uppges vara baserad på resultaten från en statistiskt säkerställd undersökning, vilken genomfördes online mellan 26 januari-3 februari 2022 och har besvarats av 1 007 svenska bostadsrättsinnehavare.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 310
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - SBC
  - HSB
id: 4060b039-d452-4a20-9871-bc9096c5ef09
