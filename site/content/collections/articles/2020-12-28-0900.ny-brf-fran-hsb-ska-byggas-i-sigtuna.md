title: 'Ny brf från HSB ska byggas i Sigtuna'
ingress: 'HSB Bostad har givit NCC i uppdrag att bygga en ny brf med 77 bostadsrätter i Sigtuna norr om Stockholm. Detta enligt ett pressmeddelande.'
intro_image: /assets/img/9bf0ccc5b9e7fc97_800x800ar.jpg
long_form:
  -
    type: text
    text: '<p>Byggföretaget NCC har fått i uppdrag av bostadsutvecklaren HSB Bostad att uppföra 77 bostadsrätter i Sigtuna norr om Stockholm, som ska ingå i en förening vid namn Brf Silverskatten. Det skriver byggföretaget i ett pressmeddelande. Bostäderna ska inrymmas i två flerbostadshus i Sigtuna Stadsängar, ett nytt område beläget vid stadens gamla stadskärna nära Mälaren. <br>– Vi är mycket glada över att byggstarta bostadsrättsföreningen Silverskatten i Sigtuna. Vi har ett gott samarbete med NCC och ser fram emot att erbjuda dessa lägenheter till HSB:s medlemmar och bosparare, säger HSB Bostads affärsområdeschef (produktion) Wafa Knutson i pressmeddelandet.<br><br>Flerbostadshusen blir tre till fem våningar höga och ska innehålla bostadsrätter i storlekar från 28 upp till och med 126 kvadratmeter. Samtliga bostäder får antingen balkong eller uteplats och ett antal lägenheter uppges bli vindsvåningar med högt i tak och loft. Det ena huset kommer att ha en cafélokal på bottenplan. <br><br>Projektet ska enligt uppgift certifieras enligt Miljöbyggnad Silver och byggstart har preliminärt satts till mars 2021, med första inflyttning sommaren 2023. <br>– Vi ser fram emot att fortsätta detta samarbete med HSB Bostad. Under projekteringsfasen har vi, genom ett tätt och kreativt samarbete, arbetat fram en kostnadseffektiv produkt som följer Sigtuna Stadsängars riktlinjer vad gäller hållbarhet. I mars sätter vi spaden i marken för lägenheterna, säger NCC Building Swedens affärschef Henrik Lundin i pressmeddelandet.<br><br><b>Kort om Miljöbyggnad Silver</b><br>Det är Sweden Green Building Council som erbjuder certifieringen i fråga. För att en byggnad ska kunna certifieras enligt Miljöbyggnad Silver krävs, förutom att aktuella lagkrav är uppfyllda, exempelvis att byggnadens ljudmiljö och ventilation håller en betydligt högre standard än vad som är lagstadgat. Informationen är hämtad från hemsidan sgbc.se.</p>'
template: articles/article
sponsored: false
hide_from_home: false
artikel_typ: nyhet
views: 185
puff_font_size: 24
article_font_size: 24
topnews_font_size: 38
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - NCC
  - 'HSB Bostad'
  - 'Sweden Green Building Council'
  - wec360°
  - 'Brf Silverskatten'
  - Toppnyhet
id: b4ef1157-2e9c-467e-b8ee-b5e44212fe8f
