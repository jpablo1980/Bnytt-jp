title: 'Göteborg: Köpte lägenheter i Karlatornet 2016/2017 – väntar fortfarande på inflytt'
ingress: |
  <p>Många som köpte lägenheter i Karlatornet i Göteborg under perioden 2016–2017 väntar fortfarande på att få flytta in. Under tredje kvartalet 2023 kan 360 lägenhetsköpare förhoppningsvis få tillträda sina bostäder, rapporterar GP.
  </p>
  
intro_image: /assets/img/skarmavbild-2023-02-06-kl.-19.49.46.png
long_form:
  -
    type: text
    text: '<p>UPPDATERAD FEB 8, 2023<br><br>I Göteborg uppför byggbolaget Serneke bostadsprojektet Karlatornet, ett flerbostadshus som enligt Sernekes hemsida kommer bli 245 meter högt och inrymma 73 våningsplan med totalt 611 bostadsrätter. Eventuellt blir en del av dessa äganderätter.<br><br>År 2016–2017 valde många att teckna bokningsavtal och sedan förhandsavtal för lägenheter i projektet. En av de är Erik Lövoll och han väntar fortfarande på att få flytta in, något han delar med runt 360 andra som också köpte bostad i projektet vid samma tid. Det rapporterar Göteborgs-Posten (GP).<br><br>Erik Lövoll skrev kontrakt för en 50 kvadratmeter stor tvåa som kostade 3,2 miljoner kronor. Vid den tiden hade Sverige en negativ styrränta och nya låntagare kunde få en boräntan på under två procent.<br>– Då var jag 28 år och tänkte att en tvåa går ju bra när man är singel, säger Erik Lövoll till GP.<br><br>Från början var planen att köparna skulle få tillträda sina lägenheter i december år 2020. Dock flyttades datumet fram vid <a href="https://bostadsrattsnytt.se/nyheter/bostadsmarknad/2020-03-31-foersaeljningen-av-nordens-hoegsta-hus-skjuts-upp">flera tillfällen</a>, bland annat till följd av att finansiärer drog sig ur projektet. Det senaste beskedet från Serneke är att inflyttningen kan starta under tredje kvartalet i år.<br>– Jag tror att den är relativt klar redan. De jobbar i etapper och håller på att gjuta de sista våningarna högst upp, samtidigt som de slutför lägenheter längre ner i huset, så vi ska flytta in i augusti eller september, fortsätter Erik Lövoll.<br><br>En period under pandemin stod bygget helt stilla på våning sju, vilket Erik Lövoll upplevde som väldigt frustrerande. Som kompensation för detta fick lägenhetsköparna sju procent i ränta på pengarna de satsat i projektet.<br>– Enligt min mening har det stått still mycket längre än ett år, med tanke på vad de sa från början, och på ett sätt tycker jag de kunde kompenserat lite mer då man låst in så mycket pengar. Jag tycker kanske att de var lite väl optimistiska med tidsplanen, säger han till GP.<br><br>Sedan bokningsavtalet tecknades har mycket hunnit hända. Erik Lövoll har hunnit bli både sambo och pappa till en liten dotter. Till en början verkade sambon skeptiskt inställd till den planerade lägenheten i Karlatornet men nu har de kommit överens om att köpa den tillsammans.<br><br>Enligt Sernekes presschef Johan Live ansågs tidplanen för bygget vara realistisk då den togs fram. Dock konstaterar GP att köpare som anmälde intresse för projektet vid 2016 nu fått vänta i sju år på tillträde, trots att de från början fick informationen att inflyttningen låg fyra år fram i tiden.<br><br>Johan Live tillägger att kompensationen som köparna erbjöds bestämdes utifrån marknadsmässiga grunder, enligt bolagets bedömning.<br><br>Så hur tänker Erik Lövoll kring sin situation idag? Bolåneräntorna är nu betydligt högre än när han tecknade bokningsavtalet och kan sannolikt bli ännu högre i närtid. Men det är inget han är jätteorolig över. Och sedan Erik Lövoll skrev på lägenhetskontraktet har bopriserna ökat.<br>– Jag brukar kolla på Sernekes hemsida och de lägger ju ut lägenheter fortfarande. De lägenheterna är mycket dyrare nu än när jag köpte. En identisk tvåa på våning fyra kostar i dag 4,9 miljoner kronor. Så att jag tror att jag har gjort en bra investering, säger han avslutningsvis.</p><p><br></p><p>Enligt uppgift från Serneke kan processen vid köp av en nyproducerad lägenhet se ut på följande sätt:<u></u><u></u></p><ul><li>Först tecknas ett bokningsavtal, då ett förskott betalas (100 000–500 000 kronor beroende på storlek och ägandetyp). Detta avtal är ej bindande<u></u><u></u></li><li>Cirka ett år senare tecknas ett förhandsavtal som är juridiskt bindande<u></u><u></u></li><li>Sex månader innan inflyttning signeras ett upplåtelseavtal och vid detta tillfälle betalas även tio procent av köpeskillingen, minus erlagt förskott<u></u></li><li>Vid tillträde/inflyttning betalas återstående del av köpeskillingen för lägenheten<u></u><u></u></li></ul><p><br><b>Kort förklaring av begreppen</b></p><p>Bokningsavtal: Med denna typ av avtal, som inte brukar vara bindande, kan ett byggföretag bilda sig en uppfattning om hur efterfrågan på nya bostadsrätter ser ut innan ett projekt påbörjas. Om en avgift tas ut i samband med tecknandet bör det tydliggöras vad betalningen avser.&nbsp;<br><br>Förhandsavtal: Ett bindande avtal som tecknas innan bostadsrätten är färdigbyggd. I det lovar en brf att upplåta en lägenhet med bostadsrätt åt en konsument när bostaden är färdigställd, mot att konsumenten skriver under på att köpa bostadsrätten. Konsumenten kan behöva erlägga en förskottsbetalning för objektet om Bolagsverket lämnat tillstånd för detta. Vidare brukar föreningen göra en medlemskapsprövning i detta skede.<br><br>Upplåtelseavtal: Avtalet tecknas mellan bostadsrättens första ägare och bostadsrättsföreningen ifråga. Vanligen sker detta mot slutet av byggprocessen eller när bostadsrätten är uppförd. I samband med det erläggs ofta en handpenning om runt tio procent av köpeskillingen minus eventuella tidigare inbetalningar.</p><p><i>Källor: <a href="https://fmi.se/vad-galler-vid-formedling/nyproduktion/nyproducerad-bostadsratt/">Fastighetsmäklarinspektionen</a> och <a href="https://www.hallakonsument.se/varor-och-tjanster/bra-att-veta-infor-kop-av-nyproducerad-bostadsratt/">Konsumentverket</a></i><br><br></p><p>Slutlikviden, det återstående beloppet av köpeskillingen efter erlagd handpenning, brukar behöva betalas in senast på tillträdesdagen. Det uppges exempelvis gälla för köpare av bostadsrätter i Sernekes projekt Karlatornet.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 2118
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - GP
  - Serneke
  - Karlatornet
  - Toppnyhet
id: aa32b8ca-f68e-4d32-b9d9-aebd4ade8a9f
