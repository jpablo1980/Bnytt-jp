title: 'Brf med 85 nya lägenheter planeras i Helsingborg'
ingress: |
  <p>HP Boendeutveckling planerar för ett nytt brf-projekt på mark i stadsdelen Drottninghög, Helsingborg. Totalt inrymmer det 85 bostadsrätter varav 43 lägenheter ingår i första etappen som nästan är slutsåld. Det skriver Helsingborgshem, som sålt marken till utvecklaren, i ett pressmeddelande.
  </p>
  
intro_image: /assets/img/appelgarden-1.png
long_form:
  -
    type: text
    text: '<p>På Drottninghög i Helsingborg planerar bolaget HP Boendeutveckling för ett projekt med totalt 85 bostadsrätter: Brf Äppelgården. Projektets första etapp med 43 lägenheter har säljstartat och är tänkt att uppföras på en av två fastigheter som bolaget förvärvade av&nbsp; kommunägda Helsingborgshem för några år sedan. <br><br>Och det har nu blivit dags för bolaget att tillträda den första fastigheten.&nbsp; <br>– Vi ser fram emot att följa projektet och är glada att HP Boendeutveckling är i gång. För oss betyder det att vi nu har ytterligare en samarbetspart i utvecklingen av Drottninghög. Genom tillskottet av bostadsrätter får fler Drottninghögsbor möjlighet att göra bostadskarriär inom sitt eget område, samtidigt som det öppnar möjlighet för andra att flytta hit, säger Helsingborgshems affärsutvecklare Mia Larsson i ett pressmeddelande från det kommunala bostadsföretaget som sålt marken. <br><br>Bostadsrätterna kommer i storlekarna 1-4 rum och kök, är prissatta från 795 000 kronor upp till 2 695 000 kronor och säljs via Länsförsäkringar Fastighetsförmedling.&nbsp;<br><br></p>'
  -
    type: image
    photo: /assets/img/appelgarden-2.png
    caption: 'Visionsbild av Brf Äppelgården 2. Bildkälla: HP Boendeutveckling'
    size: Normal
  -
    type: text
    text: '<p>Enligt utvecklarens hemsida är projektet uppdelat i två föreningar där första etappen med 43 lägenheter ingår i Brf Äppelgården 1, medan andra etappen med 42 lägenheter ingår i Brf Äppelgården 2. Samtliga bostäder är planerade att uppföras vid Vasatorpsvägen.<br><br>För att kunna byggstarta projektet behövs, förutom köpare till bostadsrätterna, även en antagen detaljplan och att bygglov för bostäderna vunnit laga kraft. Hittills ser i alla fall intresset för projektet ut att vara stort, med endast ett fåtal lägenheter kvar att sälja.&nbsp; <br>– Vi ser ett stort intresse från olika håll i Helsingborg och även från grannkommuner. Några köpare bor sedan tidigare på Drottninghög. De nya husen kommer att fyllas av olika generationer, åldrar och familjekonstellationer, en mix som ger förutsättning för ett trivsamt boende och en fin granngemenskap, säger HP Boendeutvecklings vd Carolina Axelsson i pressmeddelandet.<br><br>Om allt går enligt plan räknar bolaget med att den första etappen ska kunna stå redo för inflyttning våren 2023. I så fall innebär det att området kommer att vara under utveckling samtidigt som stadsmässan <a href="https://bostadsrattsnytt.se/nyheter/energi-och-miljo/2021-01-11-smarta-radhus-uppfoers-i-helsingborg">H22</a> City Expo äger rum, mellan den 30 maj och den 3 juli i år.</p>'
template: articles/article
sponsored: false
hide_from_home: false
artikel_typ: nyhet
views: 277
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: nyproduktion
tags:
  - 'HP Boendeutveckling'
  - 'H22 City Expo'
  - Toppnyhet
  - Helsingborgshem
id: 2243b650-23e2-4f92-9fe2-f0d3ae1c3d22
