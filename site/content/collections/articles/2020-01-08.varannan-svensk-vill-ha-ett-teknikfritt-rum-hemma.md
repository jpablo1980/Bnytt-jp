title: 'Varannan svensk vill ha ett teknikfritt rum hemma'
ingress: |
  <p>Allt fler digitala prylar tar större plats i vår vardag, både på arbetet och i hemmet. Nu visar en ny undersökning från Svensk Fastighetsförmedling att mer än hälften av svenskarna vill ha ett rum hemma som är fritt från teknik. Var fjärde svensk tror dessutom att ett sådant rum skulle bidra till mer tid med familjen.
  </p>
  <p><strong></strong>
  </p>
  <p><strong></strong>
  </p>
  
intro_image: /assets/img/mostphotos/19627445-gemenskap.jpg
long_form:
  -
    type: text
    text: '<p>Tekniken utvecklas snabbt och allt fler uppkopplade prylar har fått ta plats i våra liv. Samtidigt kan en mottrend anas med mobillådan som blev utsedd till Årets julklapp 2019. Undersökningen Trendrapporten från Svensk Fastighetsförmedling visar också att fler svenskar längtar efter en teknikfri stund. I rapporten framgår det att 55 procent är positivt inställda till att ha ett teknikfritt rum i hemmet. Främst är det unga vuxna i åldersgruppen 18–29 år som vill ha detta, hela 63 procent. I åldrarna 60–74 år vill endast 43 procent ha ett sådant rum.&nbsp;<br></p><p><br></p><p>I Trendrapporten står det även hur svenskarna tror att det teknikfria rummet kan påverka familjen. 23 procent tror att familjen skulle umgås mer med ett teknikfritt rum medan tio procent tror att medlemmarna i familjen skulle bli lugnare.&nbsp;<br>– Resultatet från vår undersökning visar att det finns en önskan om att bostaden ska vara en plats för avkoppling från den stressiga vardagen. I samband med att den femte generationens mobilnät rullas ut under nästa år kommer utvecklingen av Internet of Things intensifieras kraftigt. Min gissning är att detta kommer accelerera den digitala mottrenden och att teknikfria zoner och rum kommer bli allt vanligare, såväl i våra hem som på arbetsplatser, skolor och andra offentliga platser ute i samhället, exempelvis i butiker och restauranger,&nbsp;säger Liza Nyberg, vd på Svensk Fastighetsförmedling, i ett pressmeddelande.&nbsp;</p><p><br></p><p>De tillfrågade i Trendrapporten har också svarat på om de kan tänka sig att köpa en bostad de enbart sett digitalt, till exempel via bilder eller VR, virtual reality. Endast 15 procent svarar att de skulle kunna göra det. Denna siffra har minskat sedan förra året då 18 procent ställde sig positiva till att köpa ett hem de inte sett fysiskt.<br>– Digitala visningar kommer troligtvis inte ersätta de fysiska, det handlar snarare om att underlätta och inspirera. Även om majoriteten uppger att de inte kan tänka sig att köpa ett hem som de endast sett digitalt, kan det skapa ett intryck och fungera som ett första steg i processen. Det är dessutom ett perfekt när man ska illustrera objekt vid nyproduktion. Tekniken har förbättrats de senaste åren och vi kommer med stor sannolikhet bara se mer av olika digitala visningslösningar som kan bredda intresset och dessutom locka fler internationella köpare,&nbsp;säger Liza Nyberg.</p><p><br></p><p>Undersökningen i Trendrapporten är genomförd av Kantar Sifo. I undersökningen, som gjordes 2019, fick drygt 2 400 svenskar i åldrarna 18–74 år svara på frågor om digitalisering inom bostadsbranschen.&nbsp;</p>'
template: articles/article
sponsored: false
artikel_typ: nyhet
views: 177
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - sifo
  - 'svensk fastighetsförmedling'
  - Toppnyhet
id: 6f454d13-9fbf-4991-984c-c85211c3ceed
