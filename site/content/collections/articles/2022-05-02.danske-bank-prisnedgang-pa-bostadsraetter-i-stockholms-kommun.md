title: 'Danske Bank: Prisnedgång på bostadsrätter i Stockholms kommun'
ingress: |
  <p>Bostadsrättspriserna i Stockholms kommun sjönk under april. Nedgången var genomgående förutom för lägenheter på 30-40 kvadratmeter. Det visar Danske Banks senaste Boprisindikator.
  </p>
  
intro_image: /assets/img/img-4774.jpg
long_form:
  -
    type: text
    text: '<p>Under april sjönk priserna på bostadsrätter inom Stockholms kommun med i snitt 1,6 procent. Säsongsjusterat blir resultatet för månaden minus 0,7 procent. Prisnedgången var genomgående för alla storleksklasser, med undantag för lägenheter med boytor på 30-40 kvadratmeter. <br><br>Gällande antalet transaktioner på bostadsmarknaden i huvudstaden så syns en större nedgång än vanligt för månaden. Enligt banken har en försiktighet noterats bland hushållen.&nbsp; <br>– Stockholms bostadsmarknad visar i april initiala tecken på en svagare prisutveckling. Bostadsrättspriserna i Stockholm föll i både faktiska och säsongsrensade termer. I och med kraftigt fallande reallöner, fortsatt skakig börs och det faktum att Riksbanken nu påbörjat en sekvens med kvartalsvisa räntehöjningar åtminstone under det kommande året gör vi bedömningen att bostadspriserna kommer att falla något eller i bästa fall ligga still, säger Danske Bank Sveriges chefekonom Michael Grahn i en kommentar på bankens hemsida.<br><br>Undersökningen Boprisindikatorn från Danske Bank baseras på statistik från bostadssajten Hemnet. Vidare ger indikatorn även en prognos om utfallet av Valueguards Housing Index (HOX) för bostadsrätter i Stockholm.<br></p>'
template: articles/article
sponsored: false
hide_from_home: false
artikel_typ: nyhet
views: 754
puff_font_size: 24
article_font_size: 24
topnews_font_size: 38
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Danske Bank'
  - Hemnet
  - Valueguard
  - Toppnyhet
id: ed7c9a18-fa3d-4bd6-9658-a289ce033d4f
