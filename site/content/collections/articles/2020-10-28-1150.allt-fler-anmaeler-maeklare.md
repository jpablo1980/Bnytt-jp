title: 'Allt fler anmälningar mot mäklare'
ingress: |
  <p>Fler anmälningar mot mäklare har gjorts fram till oktober i år än under hela 2019. Det visar statistik från Fastighetsmäklarinspektionen som Sveriges Radio tagit del av.
  </p>
  
intro_image: /assets/img/mostphotos/42331345-bostader-fastigheter.jpg
long_form:
  -
    type: text
    text: '<p>Antalet anmälningar mot mäklare har varit ovanligt många i år. Fram till oktober har Fastighetsmäklarinspektionen tagit emot nära tusen anmälningar, vilket kan jämföras med cirka 560 per år de senaste tre åren. Drygt 400 av dessa anmälningar handlar om lockpriser.&nbsp;<br>&nbsp;– Det är klart att det är viktigt att mäklare verkligen anstränger sig i sin prissättning och sätter ett så realistiskt pris som möjligt. Många följer ju en marknad innan man ger sig in i den och vet&nbsp;att objektet ska kosta si och så mycket per kvadratmeter. Då kan man bli irriterad när mäklaren inte gör det, och så gör man en anmälan, säger Gunilla Paulsson, chef på Fastighetsmäklarinspektionen (FMI), till Sveriges Radio (SR).&nbsp;</p><p><br></p><p>En anledning som Gunilla Paulsson tror kan finnas till att anmälningarna ökar är att fler konsumenter är medvetna om sina rättigheter samt att de vet fler vet att FMI finns. Anmälningarna handlar också om problem vid budgivningar, som utebliven budgivningslista eller att tiden inte räckt till för att bestämma sig.&nbsp;</p><p><br></p><p>Joakim Lusensky, analys- och kommunikationschef på branschorganisationen Mäklarsamfundet, berättar för SR att han tror att fler anmäler på grund av det oroliga läget på bostadsmarknaden som rådde i början av coronapandemin. I mars och april stod marknaden nästintill stilla, för att sedan tvärt vända. Det kan ha gjort att mäklarna haft svårt med prissättningen.<br>– Men nu har man börjat hitta en ny nivå mellan säljare och köpare och jag tror också att vi kommer att se att spannet mellan ut- och slutpris, som också ökar i en het marknad, kommer att minska allt eftersom vi börjar vänja oss, säger Joakim Lusensky till SR.</p><p><br></p><p>Få av de anmälningar som inkommit till FMI går vidare och blir till tillsynsärenden. I år rör det sig om runt tio stycken.<br>– Det är ibland svårt att bevisa att det verkligen handlar om till exempel lockpriser. Det är ganska få som går upp i vår disciplinnämnd och som får en påföljd för det här, säger Gunilla Paulsson.</p>'
template: articles/article
sponsored: false
hide_from_home: false
artikel_typ: nyhet
views: 476
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - 'sveriges radio'
  - fastighetsmäklarinspektionen
  - toppnyhet
id: bd43f5a0-7e18-4d54-a1e3-aff34d08cfa1
