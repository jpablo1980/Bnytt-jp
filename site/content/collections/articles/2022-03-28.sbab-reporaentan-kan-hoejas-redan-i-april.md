title: 'SBAB: Reporäntan kan höjas redan i april'
ingress: |
  <p>Som en följd av den höga inflationen och uppjusterade styrräntor i flera länder väntas svenska Riksbanken höja reporäntan i april, och även i november 2022. Detta enligt en ny prognos från banken SBAB.
  </p>
  
intro_image: /assets/img/riksbankshuset_front.jpg
long_form:
  -
    type: text
    text: '<p>I takt med att marknadsräntan för längre lån gått upp har bankernas upplåningskostnader ökat, främst när det kommer till lån med längre bindningstider. Enligt en ny rapport från statliga banken SBAB (Boräntenytt nummer 2, 2022) finns det mycket som talar för en fortsatt uppgång. <br><br>Utvecklingen har fått flera banker att höja listräntor för bolån. Exempelvis har SBAB aviserat om höjda räntor vid tre tillfällen under årets första kvartal.<br><br>Rapporten innehåller en prognos som bland annat indikerar att den senaste tidens höga inflationsutfall, i kombination med att styrräntan höjts i flera länder, kommer få Riksbanken att höja reporäntan tidigare än beräknat. I det senaste penningpolitiska beskedet förutspås en höjning under andra halvan av 2024. Men SBAB tror på en första höjning redan nu i april, följt av en andra uppjustering i november.<br>– I den ekonomiska omvärldsmiljö vi nu befinner oss i kan Riksbanken rimligtvis inte vänta längre med att höja reporäntan. Det skulle urholka kronan ännu mer och därmed ytterligare spä på inflationen genom en högre importerad inflation, säger säger SBAB:s chefsekonom Robert Boije i ett pressmeddelande från banken.<br><br>Samtidigt framhålls att osäkerheten i SBAB:s prognos är ovanligt stor, med anledning av konflikten i Ukraina. Han tillägger också att en eventuell dämpad inflation under halvår två i år finns med i beräkningen. Det finns ändå ingen anledning att vänta med att höja reporäntan, i synnerhet är det en viktig åtgärd för att stävja för höga inflationsförväntningar.<br>– Reporäntan bör höjas med 0,25 procentenheter redan vid nästa ordinarie penningpolitiska möte i april, om inte förr, säger Robert Boije.<br><br>För bolånekunder kan räntorna bli betydligt högre framöver. I början av 2025 spås räntan för rörliga bolån, bundna på tre månader, kunna ligga kring 3,2 procent medan räntan för bindningstiden fem år ligger runt 3,9 procent.&nbsp; &nbsp;<br><br>I SVT-sända Ekonomibyrån från den 18 mars i år intervjuas riksbankschef Stefan Ingves. Gällande det rådande ekonomiska läget i landet, med en inflation på 4,5 procent i februari och snabba prisuppgångar, ger han följande kommentar:<br>– När vi skrev vår senaste penningpolitiska rapport i februari så sa vi att det fanns två osäkerhetsfaktorer, som kunde leda till att allting blev annorlunda. Och nu har båda dom händelserna inträffat, så att allting har blivit annorlunda.<br><br>Den första osäkerhetsfaktorn som Riksbanken noterade var att pandemin inte försvunnit och den andra rörde svårigheten att uttala sig om den geopolitiska utvecklingen, och så blev det krig i Ukraina.<br>– Vi får räkna om helt enkelt, slutresultatet av det lär nog bli att räntan kommer höjas tidigare än vad vi räknat med, förklarar han i Ekonomibyrån.</p>'
template: articles/article
sponsored: false
hide_from_home: false
artikel_typ: nyhet
views: 537
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - SBAB
  - 'SVT Ekonomibyrån'
  - Riksbanken
  - Toppnyhet
id: 96509427-9628-485f-a847-907b6e3db91c
