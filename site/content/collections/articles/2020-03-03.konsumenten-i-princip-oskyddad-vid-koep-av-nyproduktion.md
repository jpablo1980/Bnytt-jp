title: 'Konsumenten i princip oskyddad vid köp av nyproduktion'
ingress: |
  <p><span class="TextRun SCXW203440099 BCX0"><span class="NormalTextRun SCXW203440099 BCX0">Vid köp av en ny bostadsrätt är konsumenten i princip oskyddad. Det konstaterar </span><span class="TextRun SCXW203440099 BCX0"><span class="NormalTextRun SCXW203440099 BCX0">Riksrevisionens riksrevisor efter att myndigheten granskat konsumentskyddet vid </span><span class="TextRun SCXW203440099 BCX0"><span class="NormalTextRun SCXW203440099 BCX0">köp av nyproducerade bostadsrätter</span></span></span></span>
  </p>
  
intro_image: /assets/img/riksrevisionens-kontor-pa-nybrogatan-55-foto-linus-hallgren.JPG
long_form:
  -
    type: text
    text: '<p>Myndigheten Riksrevisionen släppte nyligen en granskningsrapport med rubriken “Konsumentskydd vid&nbsp;köp av nyproducerade bostadsrätter”. I rapporten beskrivs den övergripande slutsatsen vara att regeringen inte gjort tillräckligt för att säkra att konsumenters intressen tillvaratas&nbsp;vid köp av nyproducerade bostadsrätter.&nbsp; <br><br>Skyddet för köpare av nyproducerade bostadsrätter beskrivs ha grundläggande brister jämfört med skyddet på andra konsumentmarknader. Och den information som konsumenter får om risker kopplade till köpet bedöms som otillräcklig.<br><br>Vidare konstateras att den byggstyrelse som tillsätts av bostadsutvecklaren, ger utvecklaren ett stort inflytande som är till nackdel för köparen av en nyproducerad bostadsrätt. Grunden till köparens svaga ställning uppges vara att avtalsmotparten blir en bostadsrättsförening istället för den näringsidkare (utvecklare) som driver bygget. I och med detta är det bostadsrättslagens princip om att “den enskilde medlemmens intresse måste vägas av mot föreningens intresse” som blir gällande.&nbsp; <br><br>Principen om föreningsintresset beskrivs även ge byggstyrelsen rätt att fatta beslut gällande ändringar av bostadens utformning och bostadsrättsföreningens ekonomi. Framtida medlemmarna, tillika köpare, kan inte påverka sådana beslut och har begränsad möjlighet att kräva rättelse.&nbsp;&nbsp;<br><br></p>'
  -
    type: image
    photo: /assets/img/h_lindberg_interview_.jpg
    caption: 'Riksrevisionens riksrevisor Helena Lindberg. Pressbild Riksrevisionen'
    size: Normal
  -
    type: text
    text: '<p>– Som konsumenter är vi vana vid vissa grundläggande rättigheter. Men när det gäller nyproducerade bostadsrätter är konsumenten i princip oskyddad. Regeringen bör se över lagstiftningen så att konsumentskyddet fungerar lika bra som på andra marknader, säger riksrevisor Helena Lindberg, i en text på Riksrevisionens webbsida.&nbsp; <br><br>Riksrevisionens rekommendation till regeringen innehåller flera punkter. Bland annat vill myndigheten att regeringen ser över bestämmelserna i bostadsrättslagen och ser till så att “köpare av nyproducerade bostadsrätter omfattas av ett ändamålsenligt konsumentskydd, i linje med andra konsumentmarknader”. Vidare bör näringsidkaren ha ett ansvar för leveransen av varan till köparen.&nbsp; <br><br>Myndigheten vill också att regeringen ser över behovet av att förtydliga fastighetsmäklarens roll och informationsansvar vid förmedling av nyproduktion. Behovet av att begränsa köparnas privatekonomiska risk efter tecknande av förhandsavtal bör också ses över.&nbsp; &nbsp;<br><br>Utöver det vill Riksrevisionen att regeringen beaktar behovet av att definiera vad en hållbar ekonomi innebär i en byggmästarbildad bostadsrättsförening, och behovet av att införa bestämmelser som ger konsumenter rätt till information om risker inför köp av nyproducerade bostadsrätter.&nbsp;</p>'
template: articles/article
sponsored: false
artikel_typ: nyhet
views: 1953
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Riksrevisionen
  - regeringen
id: ee6e0161-616c-4454-8190-3306b6d4fee0
