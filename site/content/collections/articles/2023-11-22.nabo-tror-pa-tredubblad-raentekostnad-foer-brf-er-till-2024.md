title: 'Nabo tror på tredubblad räntekostnad för brf:er till 2024'
ingress: |
  <p>I en ny analys från Nabo beräknas räntekostnaderna för bostadsrättsföreningar kunna nära på tredubblas från 2022–2024, vilket skulle innebära betydligt högre avgifter.
  </p>
  
intro_image: /assets/img/skarmavbild-2023-11-22-kl.-11.06.09.png
long_form:
  -
    type: text
    text: '<p>Fastighetsförvaltaren Nabo har gjort en analys av 2500 bostadsrättsföreningars låneprofiler och kommit fram till att 39 procent av föreningars lån har räntor på under två procent fram till åtminstone nästa år, enligt uppgift löper 18 procent av lånen ut då. <br><br>Dock beräknas räntekostnaderna bli nära tre gånger så höga från 2022 till 2024. Om nivån för styrräntan ligger kring 4,0–4,25 procent i snitt nästa år så landar snitträntan för brf:ers befintliga lån på 3,5–3,6 procent. Det skulle kunna motsvara en avgiftsökning om 26 procent under perioden. <br>– Det är en rätt kraftig ökning i räntekostnader vi ser framför oss. De kommer dessutom att påverkas ökas ytterligare av ny upplåning för underhåll och energibesparande åtgärder. Detta kan tyvärr leda till att många föreningar skjuter upp större underhållsprojekt för att undvika nya lån, säger Jonas Gustavsson på Nabo i ett pressmeddelande. Han är förvaltarens ekonomiska expert inom området bostadsrättsföreningar. <br><br>Vidare framgår det av analysen att nästan två tredjedelar av föreningarna i undersökningen inte bundit lånen på längre löptider. <br>– De föreningarna som har valt att inte låsa sina räntor på längre löptider får ett ganska direkt genomslag av ytterligare ränteökningar eller sänkningar. Det är uppenbart att många valt kort bindningstid i avvaktan på hur ränteläget utvecklas. De hoppas nu på att räntan får ligga still i november och att inflation och kronkurs utvecklas positivt så att sänkningar kommer tidigare än Riksbanken aviserat, tillägger Jonas Gustavsson.</p><p><br>Bostadsrättsföreningarna som studerats i analysen är förvaltade av Nabo.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1585
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - Nabo
id: 67e73fe0-25ef-4f64-aa95-7faf5ce6ca7f
