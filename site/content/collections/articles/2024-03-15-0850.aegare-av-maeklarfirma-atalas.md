title: 'Ägare av mäklarfirma åtalas'
ingress: |
  <p>Ekobrottsmyndigheten har väckt åtal mot två ägare av en fastighetsmäklarfirma i Stockholm. Det rör sig om grova brott, som grovt bedrägeri och grovt bokföringsbrott. Detta enligt Dagens Juridik och stämningsansökan.
  </p>
  
intro_image: /assets/img/mostphotos/ebm-fasadflagga-foto-ann-sofi-andersson-300px-scaled.jpg
long_form:
  -
    type: text
    text: '<p>Våren 2023 blev en mäklare häktad på grund av brottsmisstankar om grovt bedrägeri, grovt bokföringsbrott, samt grovt penningtvättsbrott. I <a href="https://bostadsrattsnytt.se/nyheter/bostadsmarknad/2023-11-14-ebm-vaecker-atal-mot-toppmaeklare-i-stockholm" target="_blank">november </a>samma år begärdes mäklarfirman i konkurs.&nbsp;</p><p><br></p><p>Enligt Dagens Juridik (DJ) har Ekobrottsmyndigheten (EBM) nu väckt åtal mot totalt fyra personer.</p><p>– De huvudmisstänkta i ärendet är dels den formella företrädaren tillika fastighetsmäklare vid mäklarfirman, dels en person som jag påstår är faktisk företrädare och som ägt bolaget tillsammans med mäklaren. Min uppfattning är att de har grundat och drivit bolaget tillsammans, säger Linda Johansson, förundersökningsledare och kammaråklagare vid EBM i Stockholm, till DJ.</p><p><br></p><p>De andra åtalade är den faktiske företrädarens fru och en annan kvinna. De fyra personerna är misstänkta för grova bedrägerier, grovt bokföringsbrott och grov näringspenningtvätt. De åtalspunkter gällande grova bedrägerier handlar om bolånebedrägerier där personerna ska ha lämnat in falska inkomstuppgifter för att få banker att godkänna lån som bolånetagarna annars inte skulle ha fått. Totalt rör det sig om 9,8 miljoner kronor som den faktiske företrädaren med sin fru fått i bolån på felaktiga grunder, skriver DJ.&nbsp;</p><p><br></p><p>De grova bokföringsbrotten är mäklaren och den faktiske företrädaren åtalade för och det handlar om att de påstås ha åsidosatt sin bokföringsskyldighet. Näringspenningtvätten rör bostadsförmedlingar för tre bostadsrätter. Det är mäklaren, den faktiske företrädaren samt den fjärde åtalade personen, kvinnan, som är misstänkta för näringspenningtvätten.&nbsp;</p><p><br></p><p>Enligt DJ yrkar åklagaren på sju års näringsförbud för både mäklaren och den faktiske företrädaren. Åklagaren yrkar även på attt en företagsbot på sex miljoner kronor ska utfärdas mot mäklarfirman och en företagsbot på en miljon kronor mot mäklaren och hans enskilda firma.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1329
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - toppnyhet
  - 'dagens juridik'
  - ekobrottsmyndigheten
  - näringspenningtvätt
  - bedrägeri
id: d5e553cf-006f-4acb-bf07-03687349044f
