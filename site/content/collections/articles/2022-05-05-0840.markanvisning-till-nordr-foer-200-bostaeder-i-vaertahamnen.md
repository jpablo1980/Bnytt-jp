title: 'Markanvisning till Nordr för 200 bostäder i Värtahamnen'
ingress: |
  <p>Bolagen Nordr och Alecta Fastigheter har tilldelats markanvisningar i Valparaiso i Värtahamnen, Stockholm. Bland annat finns planer på 200 bostäder i området, vilka enligt Nordr är tänkta att bli bostadsrätter.
  </p>
  
intro_image: /assets/img/valparaiso.png
long_form:
  -
    type: text
    text: '<p>Tidigare i år skrev Bostadsrättsnytt om att 1 700 nya bostäder planeras i Värtahamnen, beläget i Stockholmsstadsdelen Norra Djurgårdsstaden Stockholm, och att aktörer anvisats mark där i området Södra Värtan. Nu har markanvisningar även tilldelats för området Valparaiso och de gick till bostadsutvecklaren Nordr samt Alecta Fastigheter. Bland annat finns planer på 200 bostäder. <br>– Av tolv inkomna anbud är Alecta Fastigheter och Nordrs det som bäst lyckats med att formulera en projektidé och arbetsmetodik för Valparaiso, säger Stockholms stads finansborgarråd Anna König Jerlmyr i ett pressmeddelande från Nordr.<br><br></p>'
  -
    type: image
    photo: /assets/img/flygbild-valparaiso.png
    caption: 'Flygbild över Valparaiso. Källa: Stockholms stad'
    size: Normal
  -
    type: text
    text: '<p>Den tolfte maj i år förväntas exploateringsnämnden fatta beslut om markanvisningarna, varefter arbetet med att utveckla projektplanen för området beräknas kunna inledas. Det ska finnas en ambition om att inleda samråd under våren 2024, “med sikte” på en lagakraftvunnen detaljplan under år 2026.<br><br>Enligt Nordrs kommunikationsdirektör, Jonas Engelblom, blir bostäderna som planeras i Valparaiso troligen bostadsrätter. <br>– Även om det ännu är tidigt räknar vi med att kunna utveckla cirka 200 nya bostadsrätter i det framväxande området, säger han till Bostadsrättsnytt. <br><br>Det angivna antalet planerade bostäder uppges vara ett minimum, det kan kan också bli fler. <br>– En mer exakt fördelning av volymer och balansen mellan bostäder, kontor, offentliga miljöer och butiker kommer att växa fram i det kommande arbetet att utforma detaljplan i samarbete med Stockholms stad, tillägger Jonas Engelblom. <br><br>Av information från Stockholms stad framgår att byggstart i Valparaiso är beräknad till år 2027.</p>'
template: articles/article
sponsored: false
hide_from_home: false
artikel_typ: nyhet
views: 258
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - Nordr
  - 'Alecta Fastigheter'
  - 'Stockholms stad'
id: e9d5d1d1-1d20-4dfb-907c-b41eb519de2b
