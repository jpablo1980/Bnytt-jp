title: 'Nytt brf-projekt byggs vid Telefonplan – visningslägenheten färdig'
ingress: |
  <p>Utvecklaren Einar Mattsson har ett brf-projekt med 157 lägenheter på gång vid Telefonplan, och i början av oktober blev projektets visningslägenhet klar. Det framgår av ett pressmeddelande.
  </p>
  
intro_image: /assets/img/3df01c9f-64f7-4190-9296-7e2c1b394140.jpg
long_form:
  -
    type: text
    text: '<p>Intill högskolan Konstfacks lokaler på Telefonplan i Hägersten, Stockholms kommun, har Einar Mattsson ett brf-projekt igång. Det går under namnet Brf Telefoncentralen och dess 157 bostadsrätter ska uppföras på en plats belägen runt 100 meter från tunnelbanan, där det tidigare legat en kontorsfastighet. Enligt utvecklarens hemsida har bygget pågått sedan första kvartalet ifjol och väntas kunna avslutas under kvartal ett nästa år. <br><br>Den första oktober i år var det premiär för projektets visningslägenhet som nu uppges stå klar för besök, enligt ett pressmeddelande från Einar Mattsson.<br><br></p>'
  -
    type: image
    photo: /assets/img/screenshot-2021-10-07-11.44.07.png
    caption: 'Illustration av Brf Telefoncentralen sett från tunnelbanestationen. Pressbild Einar Mattsson'
    size: Normal
  -
    type: text
    text: '<p>Föreningens bostadsrätter ska inrymmas i tre flerbostadshus med sammanlagt sju lokaler, bland annat ska restauranger flytta in på markplan. Försäljningen av lägenheterna ska ha startat i mars 2021.<br><br></p>'
  -
    type: image
    photo: /assets/img/telefoncentralen.png
    caption: 'Illustration av en takterrass i Brf Telefoncentralen. Pressbild Einar Mattsson'
    size: Normal
  -
    type: text
    text: '<p>Lägenheterna uppförs i storlekar från två till fem rum och kök, fördelat på mellan 27-121 kvadratmeter. Två av föreningens hus ska utrustas med takterrasser där det ska finnas både växthus och planteringslådor för egen odling. I övrigt får flera av bostadsrätterna egen balkong.<br><br>Längst ned i husen byggs så kallade ateljélägenheter med egen ingång, varav de största bostäderna utrustas med två entréer: Den ena i bottenplan och den andra en trappa upp på tillhörande loft. Det gör det lättare att använda en del av lägenheten som exempelvis kontor. <br><br>Takhöjden i ateljélägenheterna ska uppgå till fem meter i det främre rummet och vissa av bostäderna kommer även med egen uteplats.&nbsp; &nbsp;<br><br>Ambitionen är att Brf Telefoncentralen ska uppnå certifieringen Miljöbyggnad Silver och erbjuda boenden med litet klimatavtryck.<br>– Målet har varit att minska husens klimatavtryck så mycket som möjligt. Vi gör det med hjälp av mycket täta klimatskal, solceller på taken, nästa generations värmepumpar och möjlighet att kapa toppar med fjärrvärme. Som boende får du tillgång till bilpool med två elbilar, cykelpool med lådcyklar och laddning på varje plats i parkeringsgaraget under jord, säger projektutvecklaren Martin Michalski i pressmeddelandet.<br><br>Han tillägger också att föreningen kommer att ha gott om utrymme för cykelförvaring och att boende även kommer att få tillgång till en liten cykelverkstad där de kan meka på egen hand. <br><br>Vidare kommer en del tekniska lösningar att installeras. Husen ska utrustas med elektroniska låssystem för digital styrning på distans, och som boende i föreningen kan man följa sin el- och vattenförbrukning via en mobilapp.</p>'
template: articles/article
sponsored: false
hide_from_home: false
artikel_typ: nyhet
views: 296
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Einar Mattsson'
id: cb6fc559-6c8a-464a-a33a-57168af1b9fd
