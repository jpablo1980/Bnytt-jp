title: 'Projekt Gasklockans öde bestäms i oktober'
ingress: |
  <p>Intill gasklockorna i Norra Djurgårdsstaden var det tänkt att Oscar Properties skulle bygga bostäder men avtalet sades upp. Stockholms stad har låtit andra bolag skicka in förslag och nu är det bestämt att ett beslut kommer tas i oktober. Detta enligt Fastighetsvärlden.
  </p>
  
intro_image: /assets/img/mostphotos/11722624-ferdinand-bobergs-gasklocka-1-och-2-vid-gasverket-i.jpg
long_form:
  -
    type: text
    text: '<p>På tomten Stålklockan 1 hade Oscar Properties tänkt bygga lyxbostäder i projektet Gasklockan, men i november förra året sade Stockholms stad upp avtalet med fastighetsbolaget. Detta på grund av att Oscar Properties inte betalt de 600 miljoner kronor som marken kostat i tid. Fastighetsbolaget försökte även stämma Stockholms stad, men fick stämningsansökan avvisad, vilket <a href="https://bostadsrattsnytt.se/nyheter/ovrigt/2020-08-11-tingsraetten-avvisar-oscar-properties-staemningsansoekan-mot-stockholms-stad" target="_blank">Bostadsrättsnytt</a> tidigare skrivit om.</p><p><br></p><p>Stockholms stad har sedan maj i år öppnat upp för andra aktörer att skicka in förslag på vad som kan byggas på tomten. Fastighetsvärlden skriver att Stockholms stad nu satt en deadline för när ett beslut ska tas – den 16 oktober. Den som har det vinnande förslaget får markanvisningen.</p><p><br></p><p>Staffan Lorentz, projektledare på Stockholms stad, uppger för Fastighetsvärlden att inga färdiga förslag inkommit.<br>– Vi har fått en del frågor från ett flertal bolag, som vi har besvarat på projektets webbplats. Det känns som att man räknar och funderar för tillfället. Färdiga bidrag väntar jag mig inte förrän i oktober, säger han till tidningen.</p><p><br></p><p>Detaljplanen för tomten Stålklockan 1, som redan antagits, innefattar mark som 320 lägenheter kan byggas på. Stockholms stad önskar att den fulla byggrätten i detaljplanen försöker uppnås. Dock skriver staden på projektets hemsida att ”Antalet lägenheter är endast en bedömning och inte ett bestämt antal. Exakt hur många lägenheter eller hur många kvadratmeter BTA det innebär beror på det enskilda förslaget.”</p>'
template: articles/article
sponsored: false
hide_from_home: false
artikel_typ: nyhet
views: 630
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - fastighetsvärlden
  - 'oscar properties'
  - 'norra djurgårdsstaden'
  - gasklockan
id: 027bee87-f7dc-4f58-81a4-54bf42ccf61a
