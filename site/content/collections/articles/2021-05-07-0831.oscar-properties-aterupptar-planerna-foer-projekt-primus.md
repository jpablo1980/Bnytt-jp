title: 'Oscar Properties återupptar planerna på lyxbostäder på Lilla Essingen'
ingress: |
  <p>På Lilla Essingen i Stockholm har Oscar Properties sedan 2014 haft planer på att bygga lyxiga bostäder i projekt Primus. Projektet har länge legat på is och bostadsutvecklaren planerade istället för att bygga skola och äldreboende på platsen, men nu är bostadsrätter åter aktuellt. Detta enligt Mitt i Kungsholmen.
  </p>
  
intro_image: /assets/img/mostphotos/9300880-lilla-essingen-i-stockholm.jpg
long_form:
  -
    type: text
    text: '<p>Ett övergivet kontorshus i tegel där Socialtjänsten tidigare huserat. Det är vad som idag står på platsen på Lilla Essingen där Oscar Properties i flera år planerat för ett lyxigt bostadsrättsprojekt innehållandes 424 lägenheter. För snart tre år sedan vann detaljplanen laga kraft, men än har inget bygge påbörjats, vilket <a href="https://bostadsrattsnytt.se/nyheter/nyproduktion/2020-08-12-oviss-framtid-foer-flera-lyxiga-bostadsprojekt-i-stockholm" target="_blank">Bostadsrättsnytt</a> tidigare skrivit om.&nbsp;</p><p><br></p><p>Planerna på de lyxiga bostäderna uppkom i en tid då bostadsmarknaden låg på topp, men när marknaden sedan vände nedåt ändrade bostadsutvecklaren sina planer. Tankarna på bostäder övergavs och byttes mot planer på att bygga skolor och äldreboenden på platsen.&nbsp;</p><p><br></p><p>Nu rapporterar Mitt i Kungsholmen att Oscar Engelbert, vd för Oscar Properties, i ett mail berättat för tidningen att de återupptar planerna på bostadsbygget. "Pga det ändrade marknadsläget för bostäder och den starka efterfrågan har vi gått tillbaka till ursprungsidén med att bygga bostäder. Så ingen skola."&nbsp;</p><p><br></p><p>Oscar Engelbrekt meddelar även att planerna på ett äldreboende finns kvar. Det påverkar hur många bostäder som kommer vara en del av projektet. Exakt hur många bostäder det rör sig om kan han inte svara på i dagsläget.</p><p><br></p><p>Stockholms stad har hotat bostadsutvecklaren med vite på 50 miljoner för utebliven rivning av kontorshuset. Rivningen måste ske innan den 29 juni i år för att bolaget ska slippa betala. Enligt Mitt i har rivningen påbörjats och kommer slutföras innan deadline.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1573
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'lilla essingen'
  - primus
  - 'oscar properties'
  - 'mitt i'
id: 3601803a-694b-40ce-9c0f-93657039d74f
