title: 'Planer på 160 nya bostadsrätter i Solberga'
ingress: |
  <p>I Solberga vill Stockholms stad uppföra 160 nya bostadsrätter som ska inrymmas i sex punkthus. Enligt lokaltidningen Mitt i är den föreslagna detaljplanen för området nu ute på samråd.
  </p>
  
intro_image: /assets/img/18525418-stockholms-flagga.jpg
long_form:
  -
    type: text
    text: '<p>Stockholms stad planerar för sex nya punkthus med totalt 160 bostadsrätter i norra Solberga, Stockholm Söderort. Fyra av husen är tänkta att uppföras längs en del av Folkparksvägen och de resterande två vid Safirgränd. Det skriver lokaltidningen Mitt i Söderort. Husen beräknas bli runt sex våningar höga. <br><br>Utöver det vill kommunen se 110 nya hyresrätter i området, inrymda i ett flerbostadshus med fem till sju våningar. Avsikten är att dessa lägenheter ska avsättas för personer som står utanför bostadsmarknaden (SHIS-lägenheter). Planen är att hyresrätterna ska byggas vid korsningen Folkparksvägen/Kontrollvägen. <br><br>Bostadshusen är tänkta att uppföras i ytterkanten av naturmark som finns i området, vilket innebär att en del grönska försvinner i och med bebyggelsen. Till exempel berörs delar av&nbsp; hällmarksbarrskogen öster om Folkparksskogen. Men enligt stadsbyggnadskontoret kommer “den ekologiska funktionen” för talldominerad skog och ädellövskog att bibehållas. Inte heller spridningssambanden bedöms komma att störas. <br><br>Annan bebyggelse som finns med i planförslaget är ett 22-våningshus som är tänkt att ligga längs Kontrollvägen i närheten av Västberga. Intill det föreslås en lägre byggnad med fyra till sex våningar. Avsikten är att husen ska innehålla sådant som hotell, kontor och lokaler för publika verksamheter.<br><br></p>'
  -
    type: image
    photo: /assets/img/22836815-solberga-centrum-klacktorget-1638448077.jpg
    caption: 'Bild från Solberga centrum. Foto: Mostphotos'
    size: Normal
  -
    type: text
    text: '<p>Syfte med projektet är, förutom att skapa fler bostäder, att Solberga och Älvsjö ska länkas ihop med Telefonplan och Västberga industriområde.<br><br>Detaljplaneförslaget uppges vara ute på samråd fram till den 17 januari nästa år och synpunkter på förslaget kan under tiden lämnas in till stadsbyggnadskontoret. Vidare är granskning planerad till kvartal fyra nästa år och antagande kan preliminärt ske under första kvartalet år 2023.</p>'
template: articles/article
sponsored: false
hide_from_home: false
artikel_typ: nyhet
views: 322
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Mitt i'
  - 'Stockholms stad'
id: d7ac016c-f78d-4ad3-85e6-2f135b7d3f3e
