title: 'JM planerar för nytt brf-kvarter på Öster Mälarstrand'
ingress: |
  <p>Just nu pågår försäljningen av JM:s första hus med bostadsrätter i kvarteret Sjöbris 1 vid Öster Mälarstrand i Västerås. Enligt uppgift blir byggstarten preliminärt i höst och snart startar VIP-försäljningen av lägenheterna i kvarterets andra hus.
  </p>
  
intro_image: /assets/img/sjobris-1-hus-1.png
long_form:
  -
    type: text
    text: '<p>På Öster Mälarstrand i Västerås förbereder bostadsutvecklaren JM för ett nytt, Svanenmärkt kvarter med bostadsrätter som fått namnet Sjöbris 1. Till att börja med ska ett 15 våningar högt flerbostadshus med 58 lägenheter uppföras på platsen, en del av projektet där försäljning just nu pågår via mäklarfirman Widerlöv &amp; Co. Informationen är hämtad från utvecklarens hemsida.<br><br>Från huset som kommer ligga nära Mälaren uppges de boende få utsikt över kajen och småbåtshamnar. Byggnaden planeras få ytterväggar av skiffer och träpanel. Lägenheterna ska byggas i storlekarna 1–4 rum och kök fördelat på 43–88 kvadratmeter boyta.<br><br>Priset för en lägenhet startar på 1 450 000 kronor med 3 050 kronor i månadsavgift till bostadsrättsföreningen. Enligt uppgift från Sabina Johansson som är marknadsansvarig på JM Region Öst är byggstarten planerad till september 2021. Tillträde till bostäderna beräknas preliminärt kunna ges under perioden juni–september 2023.<br><br>Totalt ska bostadsrättsföreningen bestå av fyra hus; det första 15-våningshuset och tre lägre hus. Nästa steg blir att uppföra kvarterets andra hus med 14 bostadsrätter. Sabina Johansson berättar för Bostadsrättsnytt att VIP-kunder snart kommer få möjlighet att köpa lägenheterna.<br>– Nu den andra juni släpper vi 14 nya lägenheter till våra VIP-kunder i ett av de lägre husen, säger hon.</p>'
template: articles/article
sponsored: false
hide_from_home: false
artikel_typ: nyhet
views: 901
puff_font_size: 24
article_font_size: 24
topnews_font_size: 48
region:
  - be2b6036-73b1-4f95-9957-4ad5bcabc684
clicks: 0
link: '1'
categories: nyproduktion
tags:
  - JM
  - 'Widerlöv & Co'
  - Toppnyhet
id: 5507da05-a472-4e07-af01-4f208dea455d
