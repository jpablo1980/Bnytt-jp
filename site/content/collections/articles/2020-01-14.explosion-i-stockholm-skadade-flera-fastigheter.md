title: 'Explosion i Stockholm skadade flera fastigheter'
ingress: |
  <p>En explosion på Gyllenstiernsgatan i centrala Stockholm har drabbat både hyresgäster och bostadsrättsinnehavare. Enligt Expressen fick två trappuppgångar utrymmas till följd av detonationen som orsakat stor skada i närområdet.
  </p>
  
intro_image: /assets/img/brf_intill1.jpg
long_form:
  -
    type: text
    text: '<p>Natten till måndag den 13 januari detonerade en sprängladdning på&nbsp;Gyllenstiernsgatan, belägen i stadsdelen Östermalm, Stockholm. KL 01:09 fick SOS Alarm flera samtal om det inträffade. Det framgår av tidningen Expressens rapportering.&nbsp; <br><br>Det finns många flerbostadshus i området där explosionen skedde. Av Hitta.se framgår att en majoritet av husen innehåller bostadsrätter. Till exempel ligger det en brf vägg i vägg med det drabbade hyreshuset, och en annan mitt emot. Detonationen var så kraftig att både hyreshuset och dessa två bostadsrättsföreningar fick sina fönster förstörda eller utblåsta.&nbsp; <br><br>Enligt Expressen har polisen gått ut med informationen att en sprängladdning placerats utanför porten till hyreshuset, vilken senare detonerat. Två trappuppgångar fick evakueras varpå polisen ska ha spärrat av gatan. Det har hittills inte kommit in några uppgifter om fysiska personskador med koppling till händelsen.<br><br>En man som bedöms som intressant uppges ha fångats på bild i området innan det small, och polisen utreder också om det kan finnas något samband med en bilbrand som skedde i närheten under årets första vecka.&nbsp; <br><br>Trappuppgången som sprängladdningen placerats utanför uppges ha blivit helt demolerad av explosionen, och en hel del glassplitter från utblåsta fönster ska ha landat på gatan. Per Grankvist, boende i området, berättar för Expressen om ytterligare skador som detonationen orsakat.&nbsp; &nbsp;<br>– Delar av balkongen på huset är borta. Dörren har flugit till andra sidan gatan. Man kan se att bilar har flyttats av tryckvågen och är helt demolerade. Jag kan se att i huset mittemot är några fönster borta, särskilt i bottenvåningen. Det är obehagligt när det händer så nära, säger Per Grankvist till tidningen. <br><br>Den brf som nämns ovan, belägen vägg i vägg med hyreshuset, innehar 14 bostadsrättslägenheter i en fastighet som ägs av föreningen. Bostadsrättsföreningen mitt emot hyreshuset består av 55 bostadsrätter i en fastighet tillhörande föreningen. Uppgifterna om föreningarna är hämtade från bostadssajten Booli.&nbsp;&nbsp;<br><br></p>'
  -
    type: image
    photo: /assets/img/brf_mitt_emot.jpg
    size: Normal
  -
    type: text
    text: '<p>Fastigheten mitt emot hyreshuset på Gyllenstiernsgatan som detonationen utlöstes utanför. Foto: Linda Myrin<br><br></p><p>Föreningen med fastigheten mitt emot hyreshuset, har en hemsida där styrelsen igår gick ut med information med anledning av explosionen. Bland annat står det att läsa att lägenheter fått temporära skydd för de fönster där båda rutorna gått sönder.<br><br>Skadade fönster ska enligt informationsbladet på hemsidan sedan repareras av utvald firma, vilken också kommer att utföra snickeriarbeten på karmar. Hur länge arbetet kommer att pågå kan styrelsen inte svara på i nuläget. Kostnaderna för fönsterglas, reparation av fönsterkarmar och sprickor i väggar ska ett försäkringsbolag stå för.&nbsp; <br><br>Bostadsrättsnytt har talat med en kvinna som har sin arbetsplats mitt emot det utsatta hyreshuset och vill vara anonym. Hon berättar att det kändes väldigt overkligt att komma till fastigheten på morgonen efter att explosionen skett. Flera fönster var utblåsta och det var många personer som var där utanför och tittade. När reparationen av fönsterna kan vara klar har hon inte fått någon information om ännu. <br><br>Hyreshuset som sprängladdningen placerades utanför tillhör bolaget GA-fastigheter som i dagsläget förvaltar 18 fastigheter i Stockholm och Uppsala, vilket framgår av bolagets hemsida.&nbsp;<br><br></p>'
  -
    type: image
    photo: /assets/img/20200113_132818_001_.jpg
    size: Normal
  -
    type: text
    text: '<p>Bild på porten till hyreshuset efter explosionen, innan den tillfälliga restaureringen. Foto: Marie Myrin</p>'
template: articles/article
sponsored: false
artikel_typ: nyhet
views: 3736
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - Booli
  - Hitta.se
  - Expressen
  - Toppnyhet
  - GA-fastigheter
id: 914224fd-bfa3-48f0-81b4-b8b33c16793a
