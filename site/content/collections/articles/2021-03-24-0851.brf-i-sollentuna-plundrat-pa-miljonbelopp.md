title: 'Brf i Sollentuna har plundrats på miljonbelopp'
ingress: |
  <p>En nybildad bostadsrättsförening i Sollentuna i Stockholm har blivit plundrad på miljontals kronor och ombildningskonsulten Restate har tagit ut stora belopp under tiden hyresrätterna förvandlades till en bostadsrättsförening. Detta visar en rapport som en granskare utsedd av Bolagsverket gjort, efter tips från de boende. Detta enligt Hem & Hyra.
  </p>
  
intro_image: /assets/img/mostphotos/35028991-utsikt-over-sollentuna-sverige.jpg
long_form:
  -
    type: text
    text: '<p>På Malmvägen i Sollentuna i norra Stockholm har hyresrätter nyligen ombildats till bostadsrättsförening. Föreningen har cirka 150 lägenheter och såldes av allmännyttiga bostadsbolaget Sollentunahem för 265 miljoner kronor. Ombildningen sköttes av ombildningskonsulten Restate.&nbsp;</p><p><br></p><p>Nu skriver tidningen <a href="https://www.hemhyra.se/nyheter/misstankt-miljonsvindel-vid-sollentunahems-ombildning-boende-slog-larm/">Hem &amp; Hyra</a> att det framkommit uppgifter om att Restate tagit ut stora belopp i arvode samtidigt som de tidigare hyresgästerna gått miste om miljonbelopp. En medlem som tidningen talat med kallar händelsen "en ren systematisk plundring av föreningens resurser".</p><p><br></p><p>Det hela uppdagades genom att medlemmar ur den nybildade föreningen misstänkte att ombildningen misskötts. Det fanns uppgifter som pekade på att flera lägenheter sålts till underpris och att en person i den tidigare styrelsen hade missbrukats sin förtroendeställning. De boende blev snabbt engagerade och den gamla styrelsen avsattes. Den nya styrelsen innehåller flera personer som har erfarenhet av revision och fastigheter. En stor granskning inleddes med hjälp av en utomstående granskare. Granskaren var en advokatbyrå som utsetts av Bolagsverket som har erfarenhet av liknande fall.&nbsp;</p><p><br></p><p>Medlemmarna i föreningen kunde ta hjälp av en särskild granskare utan att först ha tagit beslutet på en föreningsstämma tack vare en lagändring som trädde i kraft den första januari i år. Lagändringen kallas "Lex Ida" efter det uppmärksammade fallet där Brf Ida i Malmö plundrades, något <a href="https://bostadsrattsnytt.se/nyheter/ovrigt/2018-08-24-att-plundra-en-bostadsrattsforening-om-nar-brf-ida-blastes-pa-en-formogenhet" target="_blank">Bostadsrättsnytt </a>tidigare skrivit om.</p><p><br></p><p>Hem &amp; Hyra har tagit del av rapporten som advokatfirman gjort och där granskas styrelsens och ombildningskonsultens arbete samt förvaltning och räkenskaper. Eftersom det står tydligt att föreningen vanskötts rekommenderar granskaren att föreningen ska göra en polisanmälan och anlita en advokat som är specialiserad på återkrav vid korruption och kan driva fram skadeståndskrav.</p><p><br></p><p>Totalt kan föreningen förlorat upp till 15 miljoner kronor, då bland annat en lokal har hyrts ut utan kostnad och lägenheter har sålts till underpris. Restate har dessutom fått 2,5 procent av försäljningsvärdet per lägenhet och deras ursprungliga arvode uppgick till 3,6 miljoner kronor, en summa som framstår som hög i förhållande till arbetsinsatsen enligt granskaren. I ett senare skede förhandlade Restate fram ett ännu högre arvode, 4,9 miljoner kronor. Granskaren beskriver ombildningskonsultens förhandlingsmetoder som anmärkningsvärda och förhandlingen där arvodes höjdes genomfördes då föreningen var i ett sårbart läge. Granskaren föreslår att föreningen kräver tillbaka summan.&nbsp;</p><p><br></p><p>Hem &amp; Hyra har sökt Restate men det enda svaret de fått var en kortfattad kommentar från företagets vd.</p><p>– Vi kommer inte kommentera det som är mellan oss och föreningen. Vi hade ett uppdrag att hjälpa föreningen att ombilda och det har vi ju gjort. Mer än det kommer jag inte kommentera.</p><p><br></p><p>Restate har sedan tidigare flera anmälningar hos Konsumentverket och de har fått två varningar av Boverket för misskötsel i samband med ombildningar.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 4532
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'hem & hyra'
  - plundring
  - sollentunahem
  - sollentuna
  - malmvägen
  - restate
  - toppnyhet
id: cc19e515-5add-4d46-9b6b-ec683aae2498
