title: '42 bostadsrätter i trä byggs i Bromma'
ingress: |
  <p>I Äppelviken i Bromma ska Veidekke Eiendom bygga 42 lägenheter. Flerbostadshusen kommer få en tydlig villakänsla och byggs i trä. Detta framgår av ett pressmeddelande från Veidekke.
  </p>
  
intro_image: /assets/img/mostphotos/bromma1.jpg
long_form:
  -
    type: text
    text: '<p>Intill Äppelviken och Gamla Bromma trädgårdsstad ska Veidekke Eiendom bygga ett nytt bostadskvarter. I projektet, som kallas Bromma Trädgårdsstad, ska totalt 42 bostadsrättslägenheter byggas fördelade på fyra flerbostadshus. Kvarteret ska ligga längs Koltrastvägen och Västerled. Husen kommer att byggas med stommar och fasader i trä, skriver Veidekke i ett pressmeddelande.</p><p><br></p><p>Det här är inte första gången Veidekke bygger bostadshus i trä. Bromma Trädgårdsstad blir byggföretagets andra stora trähusprojekt i Stockholmsområdet. Deras första projekt i trä är Cederhusen i Hagastaden, något som<a href="https://bostadsrattsnytt.se/nyheter/nyproduktion/2019-02-26-hoeghus-i-trae-uppfoers-i-hagastaden"> Bostadsrättsnytt </a>tidigare skrivit om. Projektet i Bromma kommer bli mindre än det i Hagastaden, som är det största trähuset i sitt slag i landet. <br>–&nbsp;Det är väldigt sällan som det byggs nytt i Gamla Bromma och vi har verkligen velat skapa något alldeles extra i det här projektet. Det unika med de här bostäderna är att de är både Svanenmärkta och byggda med en stomme och fasad i trä. För oss är det ett material som inte bara är vackert utan också hållbart ur flera perspektiv, både för klimatet men också för den egna boendemiljön, säger Åsa Lagerlöf, försäljningschef Mälardalen, Veidekke Eiendom, i pressmeddelandet.</p><p><br></p><p>Veidekke menar att de varit noga med att de nya bostäderna ska passa in i den befintliga bebyggelsen i Bromma. Lägenheterna kommer ha två–fem rum med en boyta på 47–115 kvadratmeter. Takhöjden i lägenheterna kommer vara högre än vad som är standard i nyproduktion. De som bor i vindsvåningarna kommer ha över 3,5 meter upp till taket och två balkonger. Bostadsrätternas fönster kommer att vara extra stora för att släppa in så mycket ljus som möjligt. Lägenheterna i markplan får egna uteplatser som angränsar till de boendes gemensamma gård och skogsbacke. Under huset finns ett garage.&nbsp;</p><p><br></p><p>Projektet säljstartade den 14 maj och bygget beräknas dra igång i årsskiftet 2020/2021. Inflyttningen sker under sommaren 2022.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 536
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - bromma
  - veidekke
id: 3d4936cf-abc7-4d4b-b8f8-853353ce211d
