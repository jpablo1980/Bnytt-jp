title: 'Brf får miljonbidrag för energisatsning'
ingress: |
  <p>I Mölndal ligger HSB Brf Korndahl där styrelsen sökt bidrag för ett stort energieffektiviseringsprojekt. Länsstyrelsen har beviljat ansökan och ger föreningen 64 miljoner kronor, pengar som bland annat ska gå till solceller och tilläggsisolering av fasaderna.
  </p>
  
intro_image: /assets/img/mostphotos/brf-2.jpeg
long_form:
  -
    type: text
    text: |
      <p>Med
      stigande elpriser och ett allmänt oroligt ekonomiskt läge kan en insats för att
      energieffektivisera fastigheter vara en klok investering. Det är även bra ur
      ett miljö- och klimatperspektiv.</p><p><br></p><p>En
      av de största HSB-föreningarna i Mölndal, Brf Korndahl, har 323 lägenheter
      fördelade på sex huskroppar. Deras styrelse har sökt bidrag för ett stort
      energieffektiviseringsprojekt. Allt började med att föreningens tak och fasader
      var i stort renoveringsbehov och redan 2019 började styrelsen se över åtgärder
      för detta. Det sattes på paus då det var en hög kostnad. </p><p>&nbsp;<br></p><p>Ordförande
      Eva Fredlund berättar att de i styrelsen i oktober 2021 fick reda på att det
      fanns ett bidrag att söka från Boverket som man kunde få om man sparade runt 20
      procent av sin energiförbrukning. Kunde man genomföra det energisparandet kunde
      man få upp till 50 procent av kostnaden för åtgärderna.</p><p>–
      Vi samlade in uppgifter från vår energikonsult för att se om vi uppfyllde de
      krav som Boverket ställde. Då vi fick svar från energikonsulten att vi var
      berättigade bidraget och då satte vi högsta fart att få fram alla dessa siffror
      och beslut, förklarar Eva Fredlund. </p><p>&nbsp;<br></p><p>Trots
      att allt lämnades in innan sista dagen av 2021 kom beslutet först ett år
      senare.</p><p>–Det
      var en väldigt långsam process och väldigt mycket kompletteringar som skulle in
      av styrelsen och från konsulter. I december 2022 fick vi ett beslut som gav oss
      bidraget, säger Eva Fredlund. </p><p>&nbsp;<br></p><p>Det
      är totalt 64 miljoner kronor HSB Brf Korndahl får i bidrag för sitt projekt med
      att energieffektivisera sina fastigheter. Det som ska göras är bland annat att
      tilläggsisolera fasader, solceller ska installeras och
      värmeåtervinningsbatterier ska kopplas till frånluftsfläktarna. Dessa åtgärder
      beräknas sänka föreningens
      driftkostnader med två miljoner kronor per år. </p><p>&nbsp;<br></p><p>I
      beslutet från Länsstyrelsen i Västra Götalands län står det att de
      energieffektiviserande åtgärderna ska påbörjas inom sex månader från att
      beslutet togs och färdigställas inom två år från dagen då arbetet påbörjats. I
      dokumentet står det även att bostadsrättsföreningen beräknar att bli klara med
      projektet sommaren 2024. När allt är färdigt ska en certifierad energiexpert
      lämna ett intyg på vilka åtgärder som gjorts, merkostnader och vilken
      energieffektivisering som uppnåtts.&nbsp;</p>
      
template: articles/article
sponsored: false
hide_from_home: false
artikel_typ: nyhet
views: 1217
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: energi-och-miljo
tags:
  - mölndal
  - energi
  - länsstyrelsen
  - toppnyhet
id: af506b92-d3a0-4864-abb8-835975223b70
