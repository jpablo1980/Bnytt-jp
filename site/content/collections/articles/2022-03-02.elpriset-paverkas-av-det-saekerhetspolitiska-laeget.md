title: 'Elpriset påverkas av det säkerhetspolitiska läget'
ingress: |
  <p>På grund av stridigheterna i Ukraina och oron på världsmarknaden påverkas elpriset i Europa men också i Sverige. Detta rapporterar Vattenfall.
  </p>
  
intro_image: /assets/img/mostphotos/21860782-wind-turbine.jpg
long_form:
  -
    type: text
    text: '<p>Kriget i Ukraina har lett till att priset på bränsle och naturgas stigit i världen. Kriget har även skapat en osäkerhet kring energiförsörjningen i Europa och på grund av detta har elpriserna stigit.&nbsp;</p><p>– Det är en mycket orolig period just nu. Händelserna i Ukraina påverkar på många sätt och så även det rörliga elpriset som för februari hamnade på 77,48 öre/kWh i elområde 3 (södra Mellansverige), att jämföras med 53,62 öre/kWh i fjol. Det är extremt höga bränslepriser i Europa, framför allt på gas, men Nordens tillgångar med mycket fossilfri vind-, vatten- och kärnkraft verkar stabiliserande på elpriset, säger Jonas Stenbeck, privatkundschef Vattenfall Försäljning, i ett pressmeddelande från bolaget.&nbsp;</p><p>&nbsp;<br></p><p>I Sverige&nbsp; går det att se att vattenmagasinen återhämtat sig under februari och kärnkraften är åter igång på full kapacitet. Även vindkraften har producerat mycket energi tack vare riklig blåst. Elpriserna var därför lägre i februari än i januari men trots detta finns en oro hos många svenskar.&nbsp;</p><p>– Det råder stor osäkerhet på elmarknaden, men elpriset har inte rusat i samma omfattning här hemma som i till exempel Tyskland. Detta i kombination med mildare väder, mycket blåst och nederbörd under februari har sammantaget haft en dämpande effekt på elpriset. Om man har rörligt elpris så tycker jag att man kan ligga kvar tills vidare. Men jag rekommenderar starkt att hålla koll på sitt elavtal och fråga sig om man är bekväm med stora svängningar eller om man istället vill ha ett fast avtal och veta kostnaden för varje månad, säger Jonas Stenbeck.</p>'
template: articles/article
sponsored: false
hide_from_home: false
artikel_typ: nyhet
views: 109
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - ukraina
  - krig
  - elpriser
  - vindkraft
  - toppnyhet
id: f01b3751-5152-4d61-bbd2-9e56b1dded31
