title: 'Nordr inför räntegaranti för lån i nya brf:er'
ingress: |
  <p>Genom att införa räntegaranti för 18 nya brf:ers lån kan Nordr skydda köpare av nyproducerade lägenheter från höjda månadsavgifter till följd av räntehöjningar. Detta enligt ett pressmeddelande från bostadsutvecklaren. Berörda föreningar finns i Stockholm, Göteborg och Skåne.
  </p>
  
intro_image: /assets/img/skarmavbild-2022-10-19-kl.-16.26.10.png
long_form:
  -
    type: text
    text: '<p>Nordr inför en räntegaranti på lån för 18 av bolagets brf:er med nyproducerade lägenheter i Stockholm, Göteborg och Skåne. Den ska skydda köpare av föreningarnas bostadsrätter mot höjda månadsavgifter till följd av räntehöjningar, enligt ett pressmeddelande från bostadsutvecklaren.&nbsp;<br><br>Garantin avser projekt där försäljning pågår, gäller i tre år från tillträdet och säkerställer att föreningens låneränta ligger på 3,25 procent under perioden. På så sätt skyddas kunder från en stor del av den räntehöjning som redan ägt rum och även mot räntehöjningar under tre års tid.&nbsp;</p><p>– Vi märker att det finns en oro hos bostadsköpare kring ökade kostnader till följd av hög inflation och stigande räntor. Garantin skyddar köpare från att kommande räntehöjningar under perioden slår igenom i höjda månadsavgifter och syftar till att öka tydlighet och trygghet för de som köper en nyproducerad bostad, säger Nordr Sveriges vd Biljana Pehrsson i pressmeddelandet.<br><br>Tre föreningar som berörs är Brf Hovås Tak i Göteborg, Brf Teaterkatten i Lund, samt Brf Pionjären i Veddesta utanför Stockholm.<br><br>Vad räntegarantin kommer innebära för varje enskild kund kan variera. Utfallet är beroende av en rad faktorer som storleken på bostaden och månadsavgiften i dagsläget.<br><br>Nordr uppger att de ska se till att föreningarna uppdaterar sina kostnadskalkyler och ekonomiska planer, detta i syfte att ta höjd för de senaste räntehöjningarna. Även om man som enskild köpare omfattas av räntegarantin kommer alltså de nya planerna och kalkylerna innehålla föreningens faktiska låneränta. Ränteläget som föreningens ränta sattes i kan därmed påverka den avgift som köparen betalar.</p><p><br>I pressmeddelandet beskrivs två exempel på hur räntegarantin kan komma att fungera:</p><p>1) För den som äger en normalt belånad (14 000 kronor per kvadratmeter) trerumslägenhet om 72 kvadrat med en månadsavgift på 4 800 kronor, där föreningens lån har haft en ränta på 2,4 procent, betyder en ränteanpassning till fyra procent en avgiftshöjning på 1 344 kronor per månad. Med räntegarantin begränsas höjningen till 714 kronor.</p><p>2) Om samma lägenhet finns i en förening som har en låneränta på 2,8 procent betyder en ränteanpassning till fyra procent en avgiftshöjning på 1 008 kronor. Med räntegarantin blir kostnaden 378 kronor.</p>'
template: articles/article
sponsored: false
hide_from_home: false
artikel_typ: nyhet
views: 1145
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
  - a6afb6a1-88dd-4aa3-a758-bd8d94a24a51
  - 1b754d96-2908-414a-8f3a-110d23632412
clicks: 0
link: '1'
categories: bostadsmarknad
tags:
  - Nordr
  - Toppnyhet
id: 5baaf3a5-ab7b-498c-9358-dedab891563f
