title: 'Rättegång inledd mot påstådd hantverkare – försökte ta över 82-årings lägenhet'
ingress: |
  <p>En man som utgett sig för att vara hantverkare ställs nu inför rätta, misstänkt för att ha försökt ta över en 82-årig kunds bostadsrätt i Malmö via ett falskt gåvobrev. Det rapporterar SVT.
  </p>
  
intro_image: /assets/img/12176776-malmo-tingsratt.jpg
long_form:
  -
    type: text
    text: '<p>En 82-årig man anlitade vad han trodde var hantverkare för att tömma sin lägenhet i Malmö. I samband med det misstänks ett falskt gåvobrev ha upprättats där kunden uppges skänka bostadsrätten till en av de så kallade hantverkarna, som enligt SVT nu står inför rätta.&nbsp; <br><br>Det hela <a href="https://bostadsrattsnytt.se/nyheter/ovrigt/2022-02-28-pastadd-hantverkare-vill-at-82-arings-laegenhet">började med</a> att 82-åringen behövde hjälp med att tömma sin bostadsrättslägenhet i Malmö. För det anlitade han hantverkare som utgav sig för att jobba på en firma vid namn Seniorhantverkarna. I samma veva upprättades ett gåvobrev, som misstänks vara förfalskat, där kunden skänker bostadsrätten till en av de så kallade hantverkarna. <br><br>Efter det polisanmäldes händelsen, gåvobrevet bestreds och en förundersökning inleddes. <br><br>Den 20 juli inleddes rättegången i Malmö tingsrätt mot den påstådda hantverkaren, tillika gåvomottagaren i brevet, och hans två bröder som misstänks vara inblandade i det inträffade. De tre står nu åtalade för grovt bedrägeri.&nbsp; &nbsp;<br><br>Rättegångens första timmar ska ha ägnats åt att beskriva 82-åringens liv, en man som hann avlida innan rättegången startade. Bland annat uppges han ha varit ensamstående, “medtagen för sin ålder” och haft hemtjänst och rullator. I SVT:s artikel finns ett citat med av åklagare Maja Källen från rättegångens första dag, där hon beskriver 82-åringen: <br>– Alla som har träffat honom efter det har kunnat intyga att han har inte förstått eller haft för avsikt att ge bort sin lägenhet. <br><br>Vidare framgår av SVT:s artikel att alla tre bröderna ställer sig nekande till anklagelserna.<br><br>Tidningen Sydsvenskan var det första mediet att granska fallet, vilket <a href="https://bostadsrattsnytt.se/nyheter/ovrigt/2022-02-28-pastadd-hantverkare-vill-at-82-arings-laegenhet">Bostadsrättsnytt</a> skrev om då.</p>'
template: articles/article
sponsored: false
hide_from_home: false
artikel_typ: nyhet
views: 415
puff_font_size: 24
article_font_size: 24
topnews_font_size: 38
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: ovrigt
tags:
  - 'Malmö tingsrätt'
  - SVT
  - Toppnyhet
id: c89c14be-7478-4090-bd0f-0ba0c247b8f2
