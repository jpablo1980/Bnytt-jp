title: 'Boprisuppgång i Stockholm – främst för stora lägenheter'
ingress: |
  <p>Priserna på bostadsrätter i Stockholms kommun fortsatte upp i februari. Denna månad syntes den största prisuppgången för lägenheter större än 100 kvadratmeter, en storleksklass som inte ökade i januari. Det visar ny statistik från Danske Bank.
  </p>
  
intro_image: /assets/img/img-4601.jpg
long_form:
  -
    type: text
    text: '<p>Enligt Danske Banks senaste Boprisindikator fortsatte bostadsrättspriserna uppåt i februari. Månadens resultat blev plus 2,6 procent, jämfört med en uppgång om 0,8 procent i januari. Efter säsongsrensning landar resultatet för februari på plus 1,8 procent. När det kommer till omsättningen på lägenheter under februari, så uppges den ha legat på samma nivå som ifjol och fortsätter därmed vara rekordhög. <br><br>Prognosen framöver är baserad på att det ännu inte syns några tecken på avmattning på bostadsmarknaden i landet, trots stora och breda nedgångar på aktiemarknaderna. Samtidigt påpekas att det med största sannolikhet finns en smärtgräns om utvecklingen på aktiemarknaderna fortsätter nedåt.&nbsp; <br><br>Annat som lyfts är att en återgång till mer normala konsumtionsmönster, till följd av slopade restriktioner, skulle kunna dämpa boprisutvecklingen. <br><br>Vidare spås Riksbanken komma att börja höja reporäntan under nästa år, dock kan det rådande geopolitiska läget leda till att den första höjningen senareläggs.&nbsp; <br>– Med tanke på ett flertal negativa faktorer den senaste tiden såsom stigande boräntor, hög inflation och rätt påtagliga börsfall inte minst på den svenska börsen, är vi lite förvånade över styrkan i Stockholms bostadsmarknad under februari, säger Danske Bank Sveriges chefekonom Michael Grahn i ett pressmeddelande från banken.<br><br>Undersökningen Boprisindikatorn från Danske Bank baseras på statistik från bostadssajten Hemnet. Vidare ger indikatorn även en prognos om utfallet av Valueguards Housing Index (HOX) för bostadsrätter i Stockholm.</p>'
template: articles/article
sponsored: false
hide_from_home: false
artikel_typ: nyhet
views: 500
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - HEMNET
  - VALUEGUARD
  - 'DANSKE BANK'
id: c0d653a6-5e24-42b9-a899-35f16e965b45
