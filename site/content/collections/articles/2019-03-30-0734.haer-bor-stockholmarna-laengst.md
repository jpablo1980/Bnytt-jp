title: 'Här bor stockholmarna längst'
ingress: |
  <p>De platser i Stockholm som de boende håller hårdast i är Djurgården och Strandvägen. Mariehäll och Telefonplan flyttar man desto snabbare ifrån, skriver Svensk Fastighetsförmedling i ett pressmeddelande.
  </p>
  
intro_image: /assets/img/mostphotos/15956144-djurgardsfarjan.jpg
long_form:
  -
    type: text
    text: '<p>Med hjälp av statistik från Valueguard har Svensk Fastighetsförmedling gjort en kartläggning över flyttmönstret i landets storstäder de senaste tre åren. Denna kartläggning visar att den som en gång flyttat till Djurgården stannar där. Det är platsen i Stockholm som man bor längst på då endast 1 av 327 hushåll i området flyttat under ett år. Strandvägen, Långholmen och Lunda följer tätt efter över platser där stockholmarna bor länge på. </p><p><br>– Det finns en tydlig koppling mellan områden i Stockholm som har en hög flyttomsättning och ett större utbud, främst av små bostäder. Stora nyproduktionsområden tenderar också att ha högre flyttfrekvens. Vi ser exempelvis att Gärdet har en dubbelt så hög flyttomsättning som Östermalm, trots att stadsdelarna angränsar till varandra. Områden med en låg flytthastighet är istället ofta sammankopplade med ett lägre utbud, större bostäder och närhet till välrenommerade skolor och förskolor, säger Johan Ekenstam, fastighetsmäklare på Svensk Fastighetsförmedling i Stockholm, i ett pressmeddelande.</p><p><br></p><p>Områden som har desto större omsättning på invånarna är Mariehäll, Telefonplan och Åkeshov. Här flyttar 1 av 7 hushåll årligen. Här bor man i snitt i 8 år, medan de boende på Djurgården stannar i över 40 år.</p>'
template: articles/article
sponsored: false
artikel_typ: nyhet
views: 1663
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 30
link: '1'
categories: ovrigt
tags:
  - 'Svensk fastighetsförmedling'
  - Valueguard
  - Djurgården
id: 7a77f380-c6f4-434a-92e5-7f87ce92b965
