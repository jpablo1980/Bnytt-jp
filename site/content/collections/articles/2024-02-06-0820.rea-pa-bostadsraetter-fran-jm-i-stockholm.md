title: 'Rea på bostadsrätter från JM i Stockholm'
ingress: |
  <p>På sistone har bostadsutvecklaren JM tvingats sänka priset på bostadsrätter i Stockholm, vilket under fjolårets sista kvartal uppges ha kostat bolaget 60 miljoner kronor. Det rapporterar tidningen SvD.
  </p>
  
intro_image: /assets/img/134369-jm-kran.jpg
long_form:
  -
    type: text
    text: '<p>Under 2023 hade bostadsutvecklaren JM som mål att byggstarta över 2 500 bostäder i Sverige, men bara 829 bostäder påbörjades. Samtidigt steg byggkostnaderna i landet med 20 procent och bopriserna föll med i snitt tio procent. Det skriver tidningen Svenska Dagbladet (SvD). <br>– Hela 2023 har präglats av en sällsynt svag marknad. Vi får gå tillbaka till början av 1990-talet för att hitta jämförbara utmaningar, säger JM:s vd Johan Skoglund till SvD.<br><br>Nyligen presenterade bolaget sin delårsrapport för sista kvartalet ifjol och den visar att JM sänkt priset på nyproducerade bostadsrätter i Stockholm, något som kostat bolaget 60 miljoner kronor under perioden.&nbsp; <br><br>Under presentationen av delårsrapporten gick Johan Skoglund lite närmare in på läget på marknaden för nyproduktion i huvudstaden.<br>– I Stockholm är det ”all time low”, säger Skoglund, ett mycket ovanligt budskap från en vd som bevisat att han vanligen levererar lika pålitliga projekt som stora vinster, säger han i SvD:s artikel. <br><br>Vad som har prissänkts är färdigställda bostadsrätter i Stockholm som annars hade förblivit osålda. <br><br>Enligt SvD är JM i bra form som börsbolag, bland annat tack vare en stor portfölj med byggrätter. Dock indikerar balansräkningen att bolaget dras med en börda av osålda bostadsrätter i landet till ett totalt värde av närmare en miljard kronor, vilket ska vara en förklaring till JM:s försiktighet när det kommer till nya byggstarter.</p>'
template: articles/article
sponsored: false
hide_from_home: false
artikel_typ: nyhet
views: 874
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - SvD
  - JM
  - Toppnyhet
id: b1b7a063-9259-465e-90d6-79160077c7a2
