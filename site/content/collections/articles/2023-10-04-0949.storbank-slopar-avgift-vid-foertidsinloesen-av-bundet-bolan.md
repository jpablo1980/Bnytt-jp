title: 'Storbank slopar avgift vid förtidsinlösen av bundet bolån'
ingress: |
  <p>En av de svenska storbankerna slopar nu ränteskillnadsersättningen vid förtidsinlösen av  tvååriga bolån. Detta enligt ett pressmeddelande.
  </p>
  
intro_image: /assets/img/handelsbanken.jpg
long_form:
  -
    type: text
    text: '<p>Enligt konsumentkreditlagen ska låntagare ha rätt att säga upp bolån i förtid utan att behöva betala ersättning. Detta gäller dock inte för lån med längre bindningstid än tre månader. Då har banken rätt att ta ut en så kallad ränteskillnadsersättning för att täcka kostnader som kan uppstå vid förtidsinlösen. <br><br><a href="https://bostadsrattsnytt.se/nyheter/bolan/2022-04-11-regeringen-positiv-till-fi-s-foerslag-om-nya-bolaneregler">Ifjol</a> riktade Finansinspektionen kritik mot hur ersättningen beräknas, att modellen för det ger bankerna en oskäligt hög kompensation. Myndigheten framförde att regeringen borde ta fram nya regler för uträkningen, vilket mottogs med viss positivism. <br><br>Nu har i alla fall Handelsbanken valt att slopa ränteskillnadsersättningen för kunder som vill förtidsinlösa bolån bundna på två år, detta från och med den 27 september i år enligt ett pressmeddelande från storbanken. Där framgår också att många bolånekunder ser fördelar med längre bindningstider, som tryggheten i att räntan inte kan skena, men att de trots detta ändå föredrar den flexibilitet som rörliga tremånaderslån kommer med.&nbsp;</p><p>– Vi har lyssnat på våra kunder. Jag är övertygad om att möjligheten att välja ett lån där banken lovar fast pris, men samtidigt ger möjlighet att ångra sig är välkommet besked i många hushåll, säger Åsa Eriksson Hedensiö i pressmeddelandet. <br><br>Erbjudandet uppges omfatta alla Handelsbankens bolånekunder, även de som sedan tidigare har två års bindningstid.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 571
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - Handelsbanken
  - Toppnyhet
id: 06373c86-a92f-411f-a529-a5ac376889db
