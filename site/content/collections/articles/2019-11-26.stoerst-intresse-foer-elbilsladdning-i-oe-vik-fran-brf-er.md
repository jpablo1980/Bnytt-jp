title: 'Intresset för elbilsladdning i Ö-vik störst bland brf:er'
ingress: |
  <p><span class="TextRun SCXW206165479 BCX0"><span class="NormalTextRun SCXW206165479 BCX0"><span class="TextRun SCXW101263800 BCX0"><span class="NormalTextRun SCXW101263800 BCX0">Klimatprojekt med fokus på </span><span class="TextRun SCXW101263800 BCX0"><span class="SpellingError SCXW101263800 BCX0">solel</span></span><span class="TextRun SCXW101263800 BCX0"><span class="NormalTextRun SCXW101263800 BCX0"> och </span><span class="TextRun SCXW101263800 BCX0"><span class="SpellingError SCXW101263800 BCX0">laddplatser</span></span><span class="TextRun SCXW101263800 BCX0"><span class="NormalTextRun SCXW101263800 BCX0"> för elbilar har väckt stort intresse i Örnsköldsvik. De som visat störst intresse för elbilsladdning har varit bostadsrättsföreningar, enligt Örnsköldsviks Kommun.</span></span></span></span> </span></span>
  </p>
  
intro_image: /assets/img/f643c554-cadf-4f69-b936-132d12283930.jpg
long_form:
  -
    type: text
    text: '<p>Sedan 2018 har Energimyndigheten, tillsammans med klimat- och energirådgivare i 284 av Sveriges kommuner, arbetat med två nationella projekt. Det ena med fokus på vägledning vid investering och installation av solceller, och det andra gällande tillvägagångssätt vid uppförande av&nbsp;laddplatser&nbsp;för elfordon. Det framgår av ett pressmeddelande från Örnsköldsviks Kommun.&nbsp; <br><br>Gensvaret har varit stort, bland annat i Örnsköldsvik. Klimat- och energirådgivaren i kommunen har anordnat fyra informationsträffar där med olika inriktningar, för företagare, bostadsrättsföreningar och privatpersoner.&nbsp; <br><br>När det kommer till installation av solceller så har ett växande intresse noterats bland villaägare i kommunen.&nbsp; &nbsp; <br>– Vi märker på förfrågningarna att det finns ett ökat intresse för solcellsinstallationer från villaägare i Örnsköldsvik med omnejd. Vi anordnade en föreläsning om solceller i våras och intresset från privatpersoner överraskande oss faktiskt, säger Håkan Jonsson,&nbsp;klimat- och energirådgivare i Örnsköldsviks kommun, i pressmeddelandet.&nbsp; &nbsp;<br><br>Från den första november år 2017 till sista oktober i år kom det i Västernorrlands län in 600 ansökningar om stöd för installation av solceller. Av dessa har omkring en tredjedel beviljats och totalt har 14 miljoner kronor betalats ut, enligt statistik från Boverket som kommunen tagit del av. <br><br>När det gäller projektet på temat&nbsp;laddplatser&nbsp;för elfordon, så är det&nbsp;brf:er&nbsp;i Örnsköldsvik som visat störst intresse.&nbsp;För Bostadsrättsnytt berättar Håkan Jonsson att det vid föreläsningar på temat&nbsp;laddplatser&nbsp;för elbilar, inkommit många frågor från bostadsrättsföreningars styrelser.&nbsp; <br>– Deras främsta spörsmål är hur man löser detta så att det ska bli rättvist, då bara ett fåtal använder&nbsp;laddplatserna, säger han.&nbsp;</p><p>Varför de flesta frågorna som rör laddplatser för elbilar kommit från just brf:er, kan bero på att deras utgångspunkt skiljer sig en del från till exempel privatpersoners.<br>– Bostadsrättsföreningar har andra frågeställningar att ta hänsyn till än privatpersoner. Styrelsen där har i uppdrag att förvalta pengarna från föreningsmedlemmarnas avgifter och många medlemmar accepterar inte att få en högre månadsavgift bara för att grannen ska åka elbil, förklarar Håkan Jonsson.<br><br>Han tillägger också att&nbsp;Energimyndigheten&nbsp;pushat för att klimat- och energirådgivare ska ha uppsökande verksamhet och upplysa om att det finns pengar att söka för att installera&nbsp;laddboxar&nbsp;i bostadsrättsföreningar. <br><br>Den kommunala energi- och klimatrådgivningen uppges vara kostnadsfri och ska rikta sig till “hushåll, små och medelstora företag, bostadsrättsföreningar och organisationer”.&nbsp;</p>'
template: articles/article
sponsored: false
artikel_typ: nyhet
views: 270
puff_font_size: 24
article_font_size: 24
topnews_font_size: 48
region:
  - 004eb45e-a37c-402e-9ed4-59b5d3deafd6
clicks: 0
link: '1'
categories: energi-och-miljo
tags:
  - 'Örnsköldsviks Kommun'
  - Energimyndigheten
  - Boverket
  - Toppnyhet
id: 15c6c812-8789-46b0-99f0-d1ccb73ae197
