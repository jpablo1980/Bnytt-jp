title: 'Peab Bostad planerar för ny brf på Hyllie'
ingress: |
  <p>På Hyllie i Malmö planerar bostadsutvecklaren Peab Bostad för en brf med 68 lägenheter, och Fastighetsbyrån har fått i uppdrag att sälja bostadsrätterna. Det framgår av ett pressmeddelande.
  </p>
  
intro_image: /assets/img/bildmpil.jpg
long_form:
  -
    type: text
    text: '<p>I området Hyllie i södra Malmö planeras det för en ny bostadsrättsförening med 68 lägenheter, ett projekt initierat av byggbolaget Peab. Och Fastighetsbyrån har fått uppdraget att sälja lägenheterna. Detta enligt ett pressmeddelande från mäklarföretaget. <br><br>Den nya föreningen ska heta Brf Hyllie Homes och kommer att bestå av lägenheter i storlekar från ett upp till fyra rum och kök, där ettorna beskrivs som&nbsp;ytsmarta. Varje lägenhet får en yta på 35 – 102 kvadratmeter. Det står att läsa på Peab Bostads hemsida.&nbsp; <br><br>Där framgår också att samtliga bostäder i projektet är&nbsp;Svanenmärkta&nbsp;och att den nya bostadsrättsföreningen blir granne med Hyllie stadsdelspark, vilken beskrivs som ett av de allra största grönområdena i morgondagens Malmö. Den planerade parken uppges vara jämförbar med Kungsparken i samma stad.&nbsp; <br><br>Bostadsrätterna i Hyllie Homes planeras att inrymmas i två fastigheter, sammanbundna av en grön gård med medelhavsväxter. Enligt Joel Sandler som är projektledare på Peab Bostad ska föreningen även få en gemensam takterrass med utsikt över Öresund.&nbsp;&nbsp;</p><p><br>Säljstarten för projektet är planerad till hösten 2020.</p>'
template: articles/article
sponsored: false
hide_from_home: false
artikel_typ: nyhet
views: 833
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: nyproduktion
tags:
  - 'Peab Bostad'
  - Fastighetsbyrån
  - 'Hyllie Homes'
id: 19df15c6-f066-47ae-a02a-f40b1fbd5d86
