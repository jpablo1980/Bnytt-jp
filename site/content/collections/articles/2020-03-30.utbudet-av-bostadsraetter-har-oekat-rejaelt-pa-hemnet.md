title: 'Utbudet av bostadsrätter har ökat rejält på Hemnet'
ingress: |
  <p>Antalet nya annonser för bostadsrätter har ökat på Hemnet, speciellt för lägenheter belägna i  Stockholms innerstad. En rimlig orsak kan vara oron för restriktioner i samband med coronapandemin. Detta enligt Privata Affärer via Nyhetsbyrån Direkt.
  </p>
  
intro_image: /assets/img/hemnet2017-dator2_.jpg
long_form:
  -
    type: text
    text: '<p>Den senaste tiden har antalet annonser för bostadsrätter på bostadssajten&nbsp;Hemnet&nbsp;blivit allt fler. Vecka tolv i år var antalet nya bostadsannonser på sajten 20 procent högre jämfört med samma vecka ifjol. I Stockholms innerstad noterades en ökning med 39 procent under samma period. Det rapporterar tidningen Privata Affärer via Nyhetsbyrån Direkt.&nbsp; <br><br>I en kommentar säger Staffan Tell, talesperson för&nbsp;Hemnet, att det inte går att slå fast orsaken till ökningen, men att det rimligen kan finnas ett samband med&nbsp;coronapandemin&nbsp;och oron för kommande restriktioner. Det skulle i sin tur kunna ha lett till att många vill påskynda försäljningen av sin bostad.&nbsp; <br>– Ska man spekulera i vad det kan bero på är en rimlig gissning att många som varit i färd med att sälja nu skyndar sig eftersom det finns en osäkerhet om det kan bli ytterligare nedstängningar eller andra typer av restriktioner som gör det svårt att sälja en bostad, säger han till Nyhetsbyrån Direkt. <br><br>Samtidigt uppges försäljningstiderna ha blivit kortare, något som kan tolkas som att det finns en stress på marknaden.&nbsp; <br>– Säljarna kanske kan acceptera ett lite tidigare bud, för vi ser att budpremien också minskat, tillägger han. <br><br>I artikeln konstaterar han också att&nbsp;Hemnets&nbsp;köparbarometer gått ned rejält. I början av mars uppgav 16 procent av de tillfrågade bostadsköparna att de trodde på en prisnedgång. I mitten av månaden var andelen 45 procent, det högsta resultatet sedan december 2017.&nbsp;&nbsp;</p>'
template: articles/article
sponsored: false
artikel_typ: nyhet
views: 576
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Hemnet
  - 'Nyhetsbyrån Direkt'
  - 'Privata Affärer'
  - Toppnyhet
id: 5bbe4f62-9d01-4fcd-924b-0cfb886ba4c0
