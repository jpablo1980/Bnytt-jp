title: 'SBAB: Bostadspriserna steg i januari'
ingress: |
  <p>Enligt statistik från SBAB ökade bostadspriserna i landet med 1,8 procent under januari i år. Störst uppgång på bostadsrättspriser noterades i Stormalmö.
  </p>
  
intro_image: /assets/img/mostphotos/23748998-malmo-1675420972.jpg
long_form:
  -
    type: text
    text: '<p>I januari i år steg priserna på bostäder i Sverige med 1,8 procent. Anpassar man säsongsrelaterade faktorer visas dock en negativ prisutveckling på minus 1,6 procent, enligt SBAB.&nbsp;</p><p>– Vi ser helt klart en bred prisuppgång på bostäder i Sverige i januari. Det kan möjligen vara ett tecken på att bostadsköparnas oro för fortsatt stigande bostadsräntor och elpriser har minskat. Men det är nog för tidigt att ropa hej än, då den säsongsrensade trenden fortfarande uppvisar en negativ prisutveckling. Riksbankens beslut om styrräntan under våren och vart elpriserna tar vägen tror jag blir avgörande för den fortsatta utvecklingen, även om bostadsköparna till viss del troligen redan har prisat in en viss uppgång till i räntorna, säger Robert Boije, chefsekonom på SBAB, i ett pressmeddelande.</p><p>&nbsp; <br><br>SBAB skriver också i pressmeddelandet att bostadsrättspriserna steg med 2,4 procent i januari. Störst prisökning skedde i Stormalmö med 4,6 procent följt av Storgöteborg med 3,6 procent. I Storstockholm ökade priserna på lägenheter med 2,9 procent.&nbsp;</p><p>– Bostadsrättspriserna steg särskilt mycket i våra tre storstadsområden i januari. Jag tror dock att vi behöver avvakta ytterligare ett par månader för att kunna avgöra om prisläget börjar stabiliseras på riktigt eller om uppgången mest handlar om en normal säsongsmässig variation, säger Robert Boije.</p><p><br><br>Siffrorna baseras på SBAB Booli Housing Price Index (HPI) som uppdateras en gång i månaden och visar prisutvecklingen på bostadsmarknaden den senaste kalendermånaden, de tre senaste kalendermånaderna, de 12 senaste månaderna, sedan årsskiftet och sedan den senaste toppnoteringen. Indexet baseras på samtliga på Booli registrerade bostadsförsäljningar under den aktuella perioden.</p>'
template: articles/article
sponsored: false
hide_from_home: false
artikel_typ: nyhet
views: 178
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - toppnyhet
  - sbab
  - booli
id: 270c96ee-5c13-4d55-a115-fecb77833354
