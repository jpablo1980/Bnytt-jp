title: 'Hög omsättning av bostadsrätter i landet'
ingress: |
  <p>Det såldes fler bostadsrätter i september 2020 jämfört med samma månad ifjol, enligt nya siffror från Svensk Mäklarstatistik och Hemnet. Mest ökade omsättningen i Stockholm.
  </p>
  
intro_image: /assets/img/-kungsholmen.jpg
long_form:
  -
    type: text
    text: '<p>Den senaste mätningen från statistikleverantören <b>Svensk Mäklarstatistik</b> visar att antalet sålda bostadsrätter i landet uppgick till nära 13 000 under september i år, vilket är 14 procent fler än under samma period förra året.&nbsp;&nbsp;<br>&nbsp;<br>Månadsrekord uppges ha noterats för samtliga av landets storstadsområden. Störst ökning skedde i Storstockholm där antalet sålda bostadsrätter var 26 procent fler under årets september jämfört med samma period 2019, och 18 procent över det tidigare rekordet (all-time-high) i maj 2019. I Stormalmö ökade antalet sålda med 14 procent jämfört med september ifjol, och fyra procent över det tidigare rekordet i maj 2020. I Storgöteborg noterades en uppgång om sex procent, jämfört med i september förra året, och två procent över det tidigare rekordet i oktober 2019. Detta enligt uppgift från Hans Flink, försäljnings- och affärsutvecklingschef på Svensk Mäklarstatistik, till Bostadsrättsnytt. <br><br>Statistiken är framtagen av Statistiska Centralbyrån (SCB) på uppdrag av Svensk Mäklarstatistik, och den senaste mätningen uppges vara baserad på försäljningen av 31 439 bostadsrätter under perioden juli – september 2020.</p><p><br>Ny statistik från bostadssajten&nbsp;<b>Hemnet</b>&nbsp;visar också på en uppgång i antalet sålda bostadsrätter under september i år, då det såldes 11 124 svenska bostadsrätter på sajten. Det är en ökning med 13 procent jämfört med resultatet för samma månad ifjol, och den högsta månadssiffran som noterats sedan&nbsp;Hemnet&nbsp;började föra statistik.&nbsp; <br><br>Rekord ska ha noterades för alla tre av Sveriges storstadslän med störst försäljningsökning i Stockholms län, där det såldes 27 procent fler bostadsrätter i september 2020 än under samma månad 2019. I Skåne län ökade försäljningen med sju procent och i Västra Götalands län med sex procent.&nbsp; &nbsp; &nbsp; &nbsp; &nbsp; <br><br>Undersökningar från&nbsp;Hemnet&nbsp;visar att andelen med planer på att köpa bostad varit hög under&nbsp;coronapandemin. I september uppgav 44 procent av de tillfrågade att de planerade för ett bostadsköp. Detta enligt ett pressmeddelande från sajten. <br>– Vi ser i våra undersökningar att oron från i våras har bytts mot en stark tro på stigande priser vilket vi sedan tidigare vet påverkar människors benägenhet att köpa bostad. Sen finns det sannolikt också en effekt av att vår boendesituation blivit viktigare under pandemin då fler spenderar mer tid hemma. Och det ökar då sannolikt motivationen för många att byta bostad, säger Erik Holmberg som är marknadsanalytiker på&nbsp;Hemnet, i pressmeddelandet.&nbsp;&nbsp;</p>'
template: articles/article
sponsored: false
hide_from_home: false
artikel_typ: nyhet
views: 191
puff_font_size: 24
article_font_size: 24
topnews_font_size: 43
clicks: 0
link: '1'
categories: bostadsmarknad
tags:
  - 'Svensk Mäklarstatistik'
  - Hemnet
  - SCB
  - Toppnyhet
id: b594cf99-27f8-447b-a62f-372aab02fe25
