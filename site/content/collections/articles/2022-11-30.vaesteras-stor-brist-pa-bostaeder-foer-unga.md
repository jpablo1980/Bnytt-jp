title: 'Västerås: Stor brist på bostäder för unga'
ingress: |
  <p>I en ny rapport från Riksbyggen framgår det att det råder en allvarlig brist på bostäder för unga i Västerås. I kommunen kan över hälften av ensamboende unga vuxna inte köpa en egen etta.
  </p>
  
intro_image: /assets/img/mostphotos/19360652-black-girl-moving-in-the-new-apartment.jpg
long_form:
  -
    type: text
    text: '<p>I 61 av landets 290 kommuner råder allvarlig ungdomsbostadsbrist. En av dessa kommuner är Västerås. I en rapport från Riksbyggen framgår det att 51 procent av kommunens unga vuxna i åldern 20–30 inte kan köpa en etta i Västerås.&nbsp;</p><p>– Kontantinsatsen är det största hindret när en ung vuxen ska köpa en bostad. Idag finns inga särskilda lånemöjligheter för unga, trots att många aktörer under lång tid har efterfrågat det, säger Johanna Bjurskog, bostadspolitisk expert på Riksbyggen, i ett pressmeddelande.&nbsp;</p><p><br></p><p>Problemet med allvarlig ungdomsbostadsbrist finns spritt över hela landet men har en starkare koncentration runt Stockholm och Göteborg. En anledning till att de unga har svårt att ta sig in på bostadsmarknaden är avsaknaden av tillräckligt sparkapital.</p><p>– Ett så här stort samhällsproblem kräver politiska lösningar. Därför behöver regeringen snarast införa ett startlån för unga vuxna. Det skulle omedelbart underlätta för tusentals unga vuxna att köpa en egen bostad, säger Johanna Bjurskog.</p>'
template: articles/article
sponsored: false
hide_from_home: false
artikel_typ: nyhet
views: 132
puff_font_size: 24
article_font_size: 24
topnews_font_size: 48
region:
  - be2b6036-73b1-4f95-9957-4ad5bcabc684
clicks: 0
link: '1'
categories: bostadsmarknad
tags:
  - västerås
  - bostadsbrist
  - unga
  - riksbyggen
  - toppnyhet
id: 209056c4-7e07-4618-8e66-60d9fcb50f39
