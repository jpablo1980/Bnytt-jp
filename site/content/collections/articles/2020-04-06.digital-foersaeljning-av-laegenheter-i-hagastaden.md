title: 'Digital försäljning av lägenheter i Hagastaden'
ingress: |
  <p>På grund av coronavirusets spridning har Veidekke valt att sälja sina planerade lägenheter i Hagastaden digitalt. Detta framgår av ett pressmeddelande.
  </p>
  
intro_image: /assets/img/mostphotos/exterior2.jpg
long_form:
  -
    type: text
    text: '<p>I Hagastaden, mellan Solna och Vasastan, byggs det för fullt. Veidekke Eiendom är ett av de bolag som bygger i området och nyligen började försäljningen av deras första bostadshus, Haga Boulevard. Det är 66 lägenheter som ligger ute till försäljning och tillhör de första av cirka 240 bostadsrätter som Veidekke ska bygga i Hagastaden, enligt ett pressmeddelande från bolaget.<br><br></p><p>Med anledning av coronaviruset kommer försäljningen av lägenheterna ske digitalt. Det innebär att intressenterna får möjlighet att ställa frågor och få information om projektet i en digital miljö.<br>–&nbsp;Det är första gången som vi gör en digital säljstart. Projektet kommer att presenteras för våra vip-kunder på söndag och under eftermiddagen har vi ett digitalt mingel där vi kommer att finnas tillgängliga via mail, telefon och chatt för intressenter som har frågor. Det finns även möjlighet att boka möten med mäklarna för den som så önskar, säger Åsa Lagerlöf, försäljningschef Mälardalen på Veidekke Eiendom i pressmeddelandet.</p><p><br></p><p>Bostadsrättslägenheterna i Haga Boulevard kommer ha två till fem rum och kök med en storlek på 35–102 kvadratmeter. Lägenheterna får utsikt mot Hälsingeparken. Priserna börjar på 2 795 000 kronor och inflyttningsdatumet är beräknat till hösten 2022.<br>–&nbsp;I nya moderna stadslägenheter är varje kvadratmeter viktig och vi har därför lagt ned mycket tid för att planera ytorna rätt. Det är gott om smarta och genomtänkta detaljer som gör att de boende får bostäder som går att bo i under livets alla skeden. Några fyror har exempelvis en uthyrningsbar del med egen ingång vilket kan vara en perfekt lösning om man inte har behov av alla rum under en tid,&nbsp;säger Åsa Lagerlöf.</p>'
template: articles/article
sponsored: false
artikel_typ: nyhet
views: 586
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - hagastaden
  - veidekke
  - toppnyhet
id: 0b10aabf-ca84-462e-a897-d4dfbc091cab
