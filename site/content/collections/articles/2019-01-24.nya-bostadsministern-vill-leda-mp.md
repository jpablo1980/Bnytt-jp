title: 'Nya bostadsministern vill leda MP'
ingress: |
  <p>Per Bolund utsågs i veckan till ny bostadsminister. Nu kandiderar han även till posten som språkrör för Miljöpartiet, enligt DN:s rapportering.
  </p>
  
intro_image: /assets/img/bilder_nyheter/per_bolund.png
long_form:
  -
    type: text
    text: '<p>Under eftermiddagen publicerade DN en artikel där den nya bostadsministern, Per Bolund, uppger att han vill bli språkrör för Miljöpartiet. Av intervjun framgick också att hans inriktning är miljö- och klimatfrågor, medan avgående språkröret Gustav Fridolins fokus varit skolfrågor. <br><br>I måndags utsågs Per Bolund (MP) till finansmarknads- och bostadsminister, med placering som stadsråd i finansdepartementet. Enligt regeringens hemsida har han även utsetts till biträdande finansminister, och fått Ulf Holm och Elin Olsson som statssekreterare. Där framgår också att Per Bolund är bosatt i Stockholm och har en oavslutad doktorandutbildning i bagaget. Studierna ska ha pågått vid Stockholms Universitet, vid Institutionen för systemekologi.<br><br>För DN har Per Bolund tidigare berättat att Miljöpartiet är positiva till successivt nedtrappade ränteavdrag, knutna till bolån, och att intäkter från det skulle kunna gå till att sänka andra typer av skatter. Om förslaget att införa friare hyressättning av nyproduktion, sade han till tidningen att planen är att gå vidare med det. <br>– Vi har gjort ett historiskt avtal i mitten av svensk politik mellan fyra partier. När vi gör avtal gör vi det för att de ska genomföras. <br><br>I och med utnämningen efterträder Per Bolund den tidigare bostadsministern Peter Eriksson (MP), som istället fått rollen som biståndsminister.&nbsp;</p>'
template: articles/article
sponsored: false
artikel_typ: nyhet
views: 385
puff_font_size: 24
article_font_size: 24
topnews_font_size: 48
clicks: 28
link: '1'
categories: ovrigt
tags:
  - DN
  - Miljöpartiet
id: c8115a98-199c-4074-b90d-8cac6976ff47
