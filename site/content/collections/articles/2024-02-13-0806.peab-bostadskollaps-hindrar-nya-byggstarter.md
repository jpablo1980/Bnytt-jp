title: 'Peab: Bostadskollaps hindrar nya byggstarter'
ingress: |
  <p>Det senaste bokslutet från Peab visar att byggbolaget inte byggstartade några nya bostadsrätter under fjolårets sista kvartal. Enligt bolagets vd beror det på en bostadskollaps på marknaden, rapporterar SvD.
  </p>
  
intro_image: /assets/img/21484585-bostadsbygge-byggkran.jpg
long_form:
  -
    type: text
    text: '<p>Ifjol var Peab det bolag som gjorde störst bostadsinvesteringar i landet, enligt tidningen Svenska Dagbladet (SvD). Det senaste bokslutet från bostadsutvecklaren visar dock på en kraftig minskning i antalet uppdrag inom nyproduktion. Under sista kvartalet 2023 produktionsstartades inte några nya bostadsrätter. I kategorin pågående byggen finns däremot ett par tusen lägenheter. <br><br>Under en presentation av bokslutet, riktad till analytiker och investerare, beskrev Peabs vd Jesper Göransson läget som en “bostadskollaps”. Tidigare vinster inom bostadsutveckling är på väg bort och bolaget måste hantera kostnader på runt en halv miljard kronor. <br>– Vi tror inte på någon snabb återgång på bostadsmarknaden. Det kommer att ta lite tid och då blir det lite annorlunda hur vi och konkurrenterna kan agera, säger Jesper Göransson i SvD.<br><br>Han tillägger att behovet av nya bostäder, enligt Boverket, nu överskrider 67 000 om året. Då byggbranschen endast kan tillföra en bråkdel av det blir följden att underskottet av bostäder växer.<br><br>Jesper Göransson efterfrågar därför en bostadspolitik som är sund och långsiktig.<br>– Kommunerna borde åläggas att ha planer för bostadsförsörjningen och spelreglerna för oss byggare måste gälla på riktigt lång sikt, säger han till SvD.<br><br>Marknaden för nya bostäder har stannat av, menar han. Och det går inte att starta projekt som inte är säljbara. Det är detta läge Jesper Göransson hänvisar till som en bostadskollaps.&nbsp; <br>– Peab måste ha balans med det osålda. Vi har hög kapitalbindning. Helt avgörande är att den traditionella bostadsrättsmodellen kommer i gång igen, men där är inte marknaden i dag. Vi får vänta tills det går att starta projekt med förhandsförsäljning, fortsätter han.<br><br>Av rapporten i det senaste bokslutet framgår att Peab vid årsskiftet hade osålda bostadsrätter till ett värde av 2,7 miljarder kronor. Vid samma tid för ett år sedan låg noteringen på 2,2 miljarder kronor.</p>'
template: articles/article
sponsored: false
hide_from_home: false
artikel_typ: nyhet
views: 547
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - SvD
  - Peab
  - Toppnyhet
id: 5c9f50ff-f3a3-4f46-aef6-16da02d5bbca
