title: 'Säljarna har störst fördel på återhämtad marknad'
ingress: |
  <p>Sedan april har bostadsmarknaden återhämtat sig och priserna stiger på flera håll i landet. Nu är det säljarna som har störst fördel på bostadsmarknaden, förutom i Stockholm. Detta enligt Fastighetsbyrån.
  </p>
  
intro_image: /assets/img/mostphotos/38312206-bostader-husfasader-bostadshus.jpg
long_form:
  -
    type: text
    text: '<p>I Fastighetsbyråns senaste mäklarpanel tillfrågades 395 mäklare om deras syn på bostadsmarknaden. När det gäller vem läget på bostadsmarknaden är mest fördelaktig för blev svaret säljarna. På en skala mellan noll, som symboliserar köparna, och tio som står för säljarna, blev snittet 5,22. I april i år låg snittet på 4,25. Fastighetsbyrån skriver i ett pressmeddelande att efterfrågan på bostäder har ökat kraftigt sedan april.<br>– I april trodde både konsumenter och mäklarna att coronapandemin skulle leda till en minskad efterfrågan på bostadsmarknaden. Nu är synen annorlunda. Man ser att det fortsätter göras affärer, efterfrågan är fortsatt stark och priserna har inte sjunkit nämnvärt. Vi kan se att corona har haft en viss påverkan, framförallt för bostadsrätter, men absolut inte i den omfattning som vi befarade initialt, säger Johan Engström, vd på Fastighetsbyrån, i pressmeddelandet.&nbsp;</p><p><br></p><p>På de flesta håll i landet är det säljarens marknad, men inte i Stockholm och de större orterna. Där har fortfarande köparna ett lite större övertag över marknaden. I Stockholm landade snittet i juni på 4,72, jämfört med Göteborg och Malmö med 5,29 respektive 5,48.&nbsp;</p><p><br></p><p>I mäklarpanelen, som genomfördes mellan den 9-15 juni, svarade även mäklarna på om hur de tror bostadsmarknaden ser ut i sommar. Drygt hälften av de tillfrågade tror att aktiviteten kommer vara normal medan en tredjedel tror på en ökad aktivitet om man jämför med en vanlig sommar. Enligt mäklarna kommer bostadsmarknaden vara extra aktiv i Stockholm, då 59 procent tror på en ökad aktivitet.</p>'
template: articles/article
sponsored: false
hide_from_home: false
artikel_typ: nyhet
views: 310
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - fastighetsbyrån
  - mäklarpanelen
  - toppnyhet
id: 63b181a5-a463-49a3-9cb6-0e5eb33c4c3f
