title: 'Avloppsvatten läckte in i Norra Tornen'
ingress: |
  <p>I det exklusiva bygget Norra Tornen i Stockholm har det läckt in avloppsvatten i lägenheterna. Totalt har ett 20-tal hushåll tvingats lämna sina lägenheter, rapporterar VVS-forum.
  </p>
  
intro_image: /assets/img/mostphotos/29407512-torsgatan.jpg
long_form:
  -
    type: text
    text: '<p>Norra Tornen vid Torsplan i Stockholm är ett exklusivt bostadsprojekt, skapat av Oscar Properties. Men redan för ett år sedan larmade ett hushåll om att avloppsrören läckte. Sedan dess har ett 20-tal lägenheter drabbats och de boende har fått lämna sina bostäder. I mars i år skrev VVS-forum att läckan berodde på att avloppsledningarna varit felmonterade då fogarna i systemet inte hållit tätt när huset rört sig. Avloppsvatten ska ha droppat ner genom vardagsrummens tak.&nbsp;</p><p><br></p><p>VVS-forum skriver att Oscar Properties menar att en av deras underleverantörer inte byggt enligt ritningarna. Men underentreprenören Eriksson VVS i Gävle AB menar att de inte bär ansvaret för de läckande ledningarna.&nbsp;<br>–&nbsp; Däremot har vi på vissa ställen monterat andra jetkopplingar istället för Geberits, som man får använda i sidodrag. På ett ställe hade en muff glidit isär, det är det enda felet vi tar på oss och som vi anmält till vårt försäkringsbolag, men Oscar Properties har inte tagit tag i saken, uppger Håkan Eriksson, vd på Eriksson VVS.&nbsp;</p><p><br></p><p>På Oscar Properties hemsida går det att läsa: "Omedelbart efter att det (läckaget) uppdagats så sattes en utredning igång och man konstaterade snabbt att vår underleverantör monterat rören felaktigt, de har inte följt montageanvisningar". Enligt Oscar Properties senaste årsredovisning varar revisorerna för konkurs och företaget dras med stora ekonomiska problem. Håkan Eriksson berättar för VVS-forum att Oscar Properties är skyldig hans företag åtta miljoner kronor för det utförda arbetet med husen.</p>'
template: articles/article
sponsored: false
hide_from_home: false
artikel_typ: nyhet
views: 2079
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'oscar properties'
  - vvsforum
  - torsplan
  - toppnyhet
id: 0ff4e120-314d-4b3c-b417-78287e98978d
