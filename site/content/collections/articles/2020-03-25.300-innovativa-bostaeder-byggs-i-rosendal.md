title: '300 innovativa bostäder byggs i Rosendal'
ingress: |
  <p>I höst kommer Rosendal Fastigheters bostadsprojekt Urban Hike & Bike påbörjas i Rosendal i Uppsala. Bostäderna byggs i direkt anslutning till Siegbahns-parken, Stadsskogen och Kronparken och kommer att präglas av ny teknik.
  </p>
  
intro_image: /assets/img/mostphotos/f0361720-0821-48c6-a36f-3dda5ed1ab72-w_960.jpg
long_form:
  -
    type: text
    text: '<p>I Uppsalas nya stadsdel Rosendal ska nu Rosendal Fastigheter bygga 300 bostadsrätter. Projektet kallas Urban Hike &amp; Bike och boendemiljön kommer präglas av innovation, skriver Rosendal Fastigheter i ett pressmeddelande.&nbsp;</p><p><br></p><p>Tanken bakom projekt Urban Hike &amp; Bike är att både studenter och familjer ska kunna bo kostnadseffektivt, hållbart och modernt. Två centrala delar i projektet är att underlätta för de boende att umgås och motionera. På taket ska det finnas gemensamma terrasser, en löparbana och ett utegym. Tack vare cykelramper ska de boende kunna cykla hela vägen fram till sin lägenhetsdörr.&nbsp;<br></p><p><br></p><p>De som kommer bo i Urban Hike &amp; Bike kommer få en rad olika transportmöjligheter att välja bland, så som cykelpool, lådcykel och el-tuktuk. <br>– Vi tar hållbarhetsfrågan på allvar. Att erbjuda smarta sätt att transportera sig är en självklarhet, såväl som att vi bygger smart och effektivt i klimatvänliga, hållbara material. Vi gör också frodiga planteringar och utemiljöer, samt satsar på bergvärme och solceller på taket, säger Gorgen Abrami, grundare av Rosendal Fastigheter, i pressmeddelandet.&nbsp;</p><p><br></p><p>Den nya tekniken som ska finnas i bostäderna är bland annat en app som gör det möjligt för de boende att hålla koll på sin el- och vattenförbrukning. I appen kan man också beställa tjänster, skriva till de andra i huset och hitta manualer. En annan innovativ del av boendet blir en landningsbana för drönarleveranser. De som bor i huset ska även kunna ta del av och producera digital konst.<br>– Vi kallar fenomenet för Your Daily Dose of Art. Här har de boende chans att lära sig Augmented Reality och projicera rörlig konst som man kan se genom att peka med mobilen mot ett visst ställe från husets alla fyra kroppar. Det kräver fantasi och ett starkt team för att skapa hållbara bostäder för framtiden, säger Gorgen Abrami.&nbsp;</p><p><br></p><p>Säljstart för de 300 bostäderna i Urban Hike &amp; Bike sker i april 2020 och inflyttning planeras till årsskiftet 2021–2022.</p>'
template: articles/article
sponsored: false
artikel_typ: nyhet
views: 907
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: nyproduktion
tags:
  - rosendal
id: 55a298ae-f90b-44fb-9b88-46323b23a662
