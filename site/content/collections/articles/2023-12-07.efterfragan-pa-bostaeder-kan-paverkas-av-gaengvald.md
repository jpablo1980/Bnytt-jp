title: 'Efterfrågan på bostäder kan påverkas av gängvåld'
ingress: |
  <p>I områden där våld från kriminella gäng varit förekommande kan efterfrågan på bostäder komma att minska. Detta enligt Fastighetsbyråns mäklarpanel som Dagens Nyheter tagit del av.
  </p>
  
intro_image: /assets/img/mostphotos/22714353-vallingby-centrum.jpg
long_form:
  -
    type: text
    text: '<p>På flera håll i Sverige har våldsbrott som sprängingar och skjutningar utförts av kriminella gäng, en våldsvåg som växt det senaste året. Främst är det i Stockholm som våldet har förekommit. Den senaste tiden har våldet spridits till områden som tidigare ansetts som förhållandevis lugna.&nbsp;</p><p><br></p><p>I Fastighetsbyråns senaste mäklarpanel har man ställt frågan: “Upplever du att den utbredda gängkriminaliteten, skjutningar, sprängningar, våld på något sätt påverkar hur gemene man på din ort ser på sitt boende och hur de väljer nytt boende?” Där går det att se att av mäklarna i Stor-Stockholm svarar 30 procent ja, 46 procent nej och 24 procent vet ej. I Stor-Göteborg svarar 29 procent ja, 55 procent nej och 17 procent vet ej&nbsp; och i Stor-Malmö svarar 15 procent ja, 60 procent nej och 25 procent vet ej. På riksnivå svarar 23 procent ja, 53 procent nej och 24 procent vet ej.&nbsp;</p><p><br></p><p>I Mäklarpanelen, som Fastighetsbyrån skickat ut i form av en enkät i mitten av oktober till runt 1 100 mäklare där 438 svarade, uppgav alltså 30 procent av mäklarna i Stockholm att gängkriminaliteten påverkat efterfrågan i vissa områden. ”Vi märker att det är mindre intresse och visningsdeltagare i de områden där sprängningar förekommit i närtid” och ”vi har haft flera dåd i vårt område. Spekulanter vill veta mer om vilka som bor i området” säger två mäklare när de kommenterar enkäten. Detta enligt Dagens Nyheter (DN). <br><br>– Det har blivit vanligare att man väljer bort vissa områden för att de generellt ses som otrygga och stökiga, eller att det skett en skjutning eller sprängning i närheten, säger Fastighetsbyråns kommunikationschef Johan Vesterberg till DN.<br></p><p><br></p><p>Trots att de flesta mäklarna inte ser att efterfrågan på bostäder påverkats i deras områden tror Johan Vesterberg att det finns en risk att problematiken med gängvåldet kan skapa segregation i framtiden.&nbsp;</p><p><br></p><p>Även Länsförsäkringars vd Marcus Sandberg uttalar sig i DN. Han har inte märkt att våldet ska ha påverkat marknaden, ännu.</p><p>– Men över tid kan frekventa våldsdåd i ett område göra att det upplevs som otryggt. Det kan i sin tur leda till lägre efterfrågan, då fler boende vill flytta därifrån och färre vill flytta dit. Sammantaget kan det leda till prisfall och en ökad segregation, säger han till DN.&nbsp;</p><p><br></p><p>Ett exempel där det förekommit gängvåld och där efterfrågan gått ner är i Hässelby-Vällingby i Stockholm. Där har flera skjutningar och sprängningar skett. Området har en blandning av socioekonomiska grupper med både välbärgade bostadskvarter till mer utsatta hyresområden. I området går det att se att priset på bostadsrätter sjunkit med nära 15 procent det senaste året, där snittet för Stockholm ligger på plus fyra procent samma period.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 161
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - 'dagens nyheter'
  - gängvåld
  - hässelby
  - vällingby
  - malmö
  - göteborg
  - stockholm
  - mäklarpanel
  - fastighetsbyrån
  - länsförsäkringar
id: a247055b-6bc7-4609-bdda-ac33e9fd216c
