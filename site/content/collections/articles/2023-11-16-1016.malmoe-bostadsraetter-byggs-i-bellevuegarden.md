title: 'Malmö: Bostadsrätter byggs i Bellevuegården'
ingress: |
  <p>Ikano Bostad ska bygga nytt i bostadsområdet Bellevuegården i Malmö. Totalt rör det sig om 54 bostadsrätter, som blir de första bostäderna av upplåtelseformen i området, enligt bostadsbolagets hemsida.
  </p>
  
intro_image: /assets/img/mostphotos/ikano.jpg
long_form:
  -
    type: text
    text: '<p>I stadsdelen Hyllie i sydvästra Malmö ligger Bellevuegården. Det var en av de sista platserna i landet där man byggde så kallade miljonprogramsområden. I dagsläget består Bellevuegården av cirka 1 000 hyresrätter som ägs och förvaltas av MKB.&nbsp;</p><p><br></p><p>I ett pressmeddelande på Ikano Bostads hemsida står det att MKB tillsammans med Ikano Bostad investerar en halv miljard kronor på att bygga nya bostäder och rusta upp Bellevuegården. Det Ikano Bostad ska göra är att köpa byggrätter av MKB för totalt 54 bostadsrätter. MKB köper i sin tur byggrätter av Ikano Bostad för att i ett annat område bygga hyreshus. Syftet med detta är att skapa blandade upplåtelseformer i de båda bostadsområdena.</p><p>– Det känns jätteroligt att få samarbeta med MKB kring ett befintligt område som ska utvecklas. Vi har samma värderingar och tror på varandra som bra samarbetspartners. Här kan vi driva arbetet framåt med hållbar stadsdelsutveckling genom ett bredare bostadsutbud och blandade upplåtelseformer, säger Maria Hagman, bostadsutvecklingschef syd/väst på Ikano Bostad, i pressmeddelandet.&nbsp;</p><p><br></p><p>Bostadsrätterna, som blir de första bostäderna av upplåtelseformen i området, kommer fördelas på 14 radhus och runt 40 lägenheter i flerbostadshus.&nbsp;</p><p>– Genom det här projektet skapar vi möjlighet för fler att bo i samma område, oavsett fas i livet eller ekonomiska förutsättningar. Det är en viktig pusselbit för att minska segregationen och att skapa trygga och trivsamma stadsdelar och boendemiljöer, säger Maria Hagman.</p>'
template: articles/article
sponsored: false
hide_from_home: false
artikel_typ: nyhet
views: 316
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: nyproduktion
tags:
  - bellevuegården
  - malmö
  - hyllie
  - 'ikano bostad'
  - mkb
id: d5bc4351-73c7-4f4e-95b7-ba0b9b3f51ad
