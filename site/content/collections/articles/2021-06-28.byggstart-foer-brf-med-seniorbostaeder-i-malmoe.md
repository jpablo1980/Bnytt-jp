title: 'Byggstart för brf med seniorbostäder i Malmö'
ingress: |
  <p><span class="TextRun SCXW34296718 BCX0"><span class="NormalTextRun SCXW34296718 BCX0">Nu har bygget av <span class="SpellingError SCXW34296718 BCX0">Bonum</span><span class="NormalTextRun SCXW34296718 BCX0"> Brf Sångstenen från Riksbyggen startat på <span class="SpellingError SCXW34296718 BCX0">Elinegård</span><span class="NormalTextRun SCXW34296718 BCX0"> i Malmö. Totalt ska föreningens hus komma att inrymma 52 bostadsrätter. Det står att läsa i ett pressmeddelande från utvecklaren.</span></span></span></span>
  </p>
  
intro_image: /assets/img/bonum-brf-sangstenen-1.jpg
long_form:
  -
    type: text
    text: '<p>Nu ska det första spadtaget i bygget av Riksbyggens&nbsp;Bonum&nbsp;Brf Sångstenen för seniorer vara avklarat, enligt ett pressmeddelande från bostadsutvecklaren. Det är en förening med 52 bostadsrättslägenheter som ska uppföras på platsen, ett projekt som <a href="https://bostadsrattsnytt.se/nyheter/nyproduktion/2021-03-08-ny-brf-foer-seniorer-planeras-i-malmoe">Bostadsrättsnytt</a> tidigare skrivit om.&nbsp; <br><br>Föreningens bostadsrätter ska inrymmas i två flerbostadshus belägna i närheten av&nbsp;Limhamns kalkbrott och&nbsp;Elinegårds&nbsp;nya stadsdelspark.&nbsp; <br>– Det är väldigt roligt att vi nu officiellt har startat byggandet av&nbsp;Bonum&nbsp;Brf Sångstenen. Med&nbsp;Bonum&nbsp;erbjuder Riksbyggen trygga, inbjudande och praktiska bostäder med stort fokus på det sociala i bostadsrättsföreningen där det är möjligt att leva aktivt och bo kvar långt upp i åldrarna, säger Riksbyggen Bostad Sydvästs marknadsområdeschef Anders Jeppsson i pressmeddelandet. <br><br>Samtliga av föreningens lägenheter kommer antingen att utrustas med balkong eller uteplats. Bostäderna ska uppföras i storlekar från 39 upp till 99 kvadratmeter, fördelat på 1-4 rum.&nbsp; <br><br>I pressmeddelandet listas ett par av hållbarhetsåtgärderna som blir aktuella för projektet. Som att föreningens gård ska få varierande växtlighet för ökad biologisk mångfald, att husen kommer byggas i enlighet med&nbsp;kraven för Miljöbyggnad Silver, samt att miljöhusen ska få gröna tak.&nbsp; <br><br>Bonum&nbsp;är ett boendekoncept som Riksbyggen utvecklat för åldersgruppen 55 år och uppåt. Exempelvis uppges bostädernas badrum vara planerade för att minska risken för fallolyckor och det finns inga trösklar i lägenheterna. Vidare ska ljudisoleringen vara bättre än vad standarden kräver, tunga dörrar har automatiska dörröppnare och alla utrymmen i föreningens hus ska gå att nå via hiss.</p>'
template: articles/article
sponsored: false
hide_from_home: false
artikel_typ: nyhet
views: 200
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: nyproduktion
tags:
  - Riksbyggen
  - Toppnyhet
id: 65ccf580-63c2-485d-851c-fdac712b9ae1
