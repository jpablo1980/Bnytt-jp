title: 'Ovanligt få planerar binda räntan på bolån'
ingress: 'Endast två procent av hushållen planerar att binda bolåneräntan under kommande tremånadersperiod. Det är en av slutsatserna man kan dra av SEB:s senaste Boprisindikator. Enligt bankens privatekonom är det ovanligt få.'
intro_image: /assets/img/eskilstuna-fristadstorget-7.jpg
long_form:
  -
    type: text
    text: '<p>På uppdrag av banken SEB genomför Demoskop den månatliga undersökningen Boprisindikatorn. Den senaste genomfördes&nbsp;under perioden 25 augusti till den första september i år&nbsp;och bygger på 1 000 intervjuer. Bland tillfrågas hushåll om deras planer framöver när det kommer till bolåneräntor och om deras förväntningar på reporäntan. <br><br></p><p>Av svaren framgår bland annat att två procent av de hushåll med helt eller delvis har rörlig bolåneränta tänker binda räntan inom den kommande tremånadersperioden, vilket är en procentenhet lägre än förra månadens resultat. Och andelen som uppger att de bara har rörlig ränta har minskat med fem procentenheter ned till 22 procent, samtidigt som andelen med bunden ränta har ökat med två procentenheter upp till 25 procent. <br>– Det är mycket ovanligt att så få som två procent uppger att de tänker binda räntan på sina lån. Det är också lite överraskande att det kommer nu, när de bundna räntorna i de flesta fall är lägre än de rörliga och man alltså inte betalar något för att binda. Å andra sidan har andelen som bara har rörlig ränta minskat, kanske har de som övervägde att binda redan kommit till skott. Dessutom råder en ganska bred samsyn att räntorna förblir låga länge än, vilket gör att många känner att det finns tid att fundera, säger SEB:s privatekonom Jens Magnusson i ett pressmeddelande från banken. <br><br>Gruppen hushåll med både bunden och rörlig ränta uppgår till 22 procent, en ökning med tre enheter sedan förra mätningen. <br><br>Vidare framgår att hushållens genomsnittliga förväntning på Riksbankens reporänta är att den kommer att ligga på 0,39 procent om ett år, vilket är 0,02 procentenheter lägre än resultatet förra månaden.</p>'
template: articles/article
sponsored: false
hide_from_home: false
artikel_typ: nyhet
views: 293
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - SEB
  - 'SEB:s Boprisindikator'
  - Demoskop
  - Riksbanken
  - Toppnyhet
id: fee7eeb4-03a2-4fb6-959c-24de450ae0fc
