title: 'SEB: Hushållens boprisförväntningar sjunker ytterligare – störst tapp i huvudstaden'
ingress: |
  <p>Bland svenska hushåll fortsätter boprisförväntningarna nedåt i juli, mest i region Stockholm. Det visar SEB:s senaste Boprisindikator.
  </p>
  
intro_image: /assets/img/mostphotos/11633620-seb.jpg
long_form:
  -
    type: text
    text: '<p>I juni sjönk SEB:s Boprisindikator med 34 enheter på riksnivå, från plus 18 till minus 16, och i juli fortsätter den ned med elva enheter för att landa på minus 27. Indikatorn visar skillnaden mellan andelen svenska hushåll som tror på stigande priser det kommande året och andelen som tror på fallande.<br><br>Återigen är nedgången genomgående för samtliga regioner, men störst tapp noteras för Stockholm där indikatorn minskar med 17 enheter ned till minus 27. I Västra Götaland sjunker den med 13 enheter från minus 18 till minus 31.<br><br>I Svealand utom Stockholm landar Boprisindikatorn på minus 35 i juli, en minskning med elva enheter sedan förra månaden. I Östra Götaland går den från minus 17 ned till minus 24. I Norrland noteras en nedgång om åtta enheter, från minus elva ned till minus 19. I Skåne minskar indikatorn med sex enheter, från minus 16 ned till minus 22.<br>– Pessimismen tilltar bland hushållen, och boprisförväntningarna sjunker till den lägsta nivån sedan hösten 2008 och hamnar på ungefär samma nivå som pandemins bottennotering. Frågan nu är om förväntningarna vänder uppåt lika snabbt som under pandemin eller om de mer återspeglar förloppet under finanskrisen. Oavsett utveckling är de ekonomiska förutsättningarna idag tydligt annorlunda jämfört med pandemin, vilket i första hand talar för en fortsatt dyster utveckling, säger SEB:s privatekonom Américo Fernández i ett pressmeddelande från banken. <br><br>Boprisindikatorn är en månatlig undersökning som genomförs av Demoskop på uppdrag av SEB. Den senaste undersökningen ska bygga på runt 1 000 webbintervjuer med svenska hushåll, gjorda under perioden 28 juni till femte juli i år.</p>'
template: articles/article
sponsored: false
hide_from_home: false
artikel_typ: nyhet
views: 218
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SEB
  - Demoskop
id: af78fc8e-2a25-4f78-ab11-b9d4da4f1dc1
