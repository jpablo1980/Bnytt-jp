title: 'Uppsving för projektering av flerbostadshus i Stockholm'
ingress: |
  <p>Projekteringen av nya flerbostadshus har ökat kraftigt i Stockholmsområdet. Av de bostadsprojekt som projekteringsstartade i landet det senaste året, uppgår andelen som startade i Stockholm till 40 procent. Detta enligt tidningen Byggvärlden.
  </p>
  
intro_image: /assets/img/5079498-architect-with-a-plan.jpg
long_form:
  -
    type: text
    text: '<p>Under de senaste tolv månaderna projekteringsstartade drygt 5 700 projekt i Sverige och den totala byggkostnaden beräknas landa på 425 miljarder kronor. Det är en ökning med 46 procent jämfört med den föregående tolvmånadersperioden. Av starterna kan en stor del härledas till bostadsprojekt i Stockholmsområdet. Det skriver tidningen Byggvärlden som tagit del av ny statistik från företaget Byggfakta.<br><br>Av de bostadsprojekt i landet som projekteringsstartat under det senaste året uppgår Stockholms andel till 40 procent. Så höga andelar noterades senast kring 2017–2018. Den största ökningen syns för projekteringen av nya flerbostadshus i Stockholmsområdet. <br><br>Bostadsprojekteringarna i Stockholm uppges under perioden ha ökat med 88 procent, om man räknar in projekt med byggkostnader på upp till och över 500 miljoner kronor. Om enbart projekt upp till 500 miljoner kronor räknas med blir uppgången 58 procent.<br><br>I Byggvärldens artikel ger Tor Borg, analyschef på Citymark Analys, en kommentar om utvecklingen i Stockholmsområdet. <br>– Många planer runt om i Stockholm tar mer och mer form nu. Pådrivande faktorer är sannolikt stigande bostadspriser, ökad trångboddhet, ökad utflyttning och fortsatt långa köer på hyresmarknaden. Men till syvende och sist handlar projekteringarna om den politiska viljan, uppenbart finns det ett ökat intresse från kommunerna att öka bostadsbyggandet framöver. Kanske det spelar in att valdagen närmar sig.<br><br>Den kommun i huvudstadsregionen där flest bostadsprojekteringar påbörjades de senaste tolv månaderna var Stockholms stad, med över 200 projekt. Den samlade byggkostnaden beräknas landa på nära 40 miljarder kronor, vilket är en dubbelt så hög notering som den tidigare toppnoteringen år 2018. <br><br>Projekteringarna har ökat mycket även i kommunerna Täby, Upplands-Väsby, Norrtälje, Österåker, Sigtuna och Vaxholm.<br>– Lite överraskande är det att projekteringarna tagit fart just nu med tanke på att förutsättningarna blivit så osäkra med pandemi, kraftigt stigande byggmaterialpriser, prognoser om minskad befolkningsökning och nu senast all osäkerhet som följer av Ukrainakriget. Men samtidigt är projekteringsprocesserna långa, det tar flera år mellan projekteringsstart och byggstart, mycket hinner ändras på vägen, säger Tor Borg till Byggvärlden.<br><br><b>Tillägg:</b> Projektering kan, enligt Göteborgs Stads hemsida, beskrivas som förberedelse och planering av byggnation på detaljnivå.</p>'
template: articles/article
sponsored: false
hide_from_home: false
artikel_typ: nyhet
views: 100
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - Byggvärlden
  - Byggfakta
  - 'Citymark Analys'
id: 76892878-b7e2-449d-8715-9637cafaa541
