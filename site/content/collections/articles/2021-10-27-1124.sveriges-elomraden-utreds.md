title: 'Sveriges elområden utreds'
ingress: |
  <p>Systemet med att ha olika elområden i Sverige skulle jämna ut elförsörjningen men har istället lett till rekordhögt elpris i landets södra delar. Nu vill energi- och digitaliseringsminister Anders Ygeman att områdena utreds, enligt Dagens Nyheter.
  </p>
  
intro_image: /assets/img/mostphotos/47563733-power-line-in-the-landscape.jpg
long_form:
  -
    type: text
    text: '<p>I Sverige finns fyra elområden sedan 2011 och tanken var att det här skulle ge en mer jämn elförsörjning.&nbsp; I elområde 4, som täcker majoriteten av de södra delarna av landet, är elpriserna nu rekordhöga.&nbsp;</p><p><br></p><p>Dagens Nyheter (DN) skriver att Anders Ygeman (S) nu vill förändra områdena.&nbsp;</p><p>– Så här långt kan man konstatera att södra Sveriges elkonsumenter har fått betala mer och det har inte lett till att storskalig elproduktion har etablerats i de områden som behöver det. Så frågan är om de fyller sitt syfte, säger han till tidningen.&nbsp;</p><p><br></p><p>Sveriges kraftnät har påbörjat en utredning av elområdena som ska vara klar 2023. Ett förslag är att slå ihop elområde 3 och 4. Det finns även de som vill ta bort områdena helt.&nbsp;</p><p>– Idén om utjämning har visat sig vara fel så det bästa vore att slopa elområden. De flesta länder i EU har inte elområden utan det är bara vi och Danmark, säger Per Tryding på Sydsvenska handelskammaren till DN.&nbsp;</p><p><br></p><p>Enligt Anders Ygeman finns det svårigheter med att ta bort elområdena då det i grunden är ett beslut från EU. Om elområdena tas bort kan Sverige dras inför EU-domstolen.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 166
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - toppnyhet
  - 'anders ygeman'
  - elområden
  - eu
  - 'dagens nyheter'
id: aa6fd2bb-5a05-4c38-9a8a-226ebf2daa1c
