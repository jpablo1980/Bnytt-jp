title: '28 bostadsrätter byggs på Östermalm'
ingress: |
  <p>På Östermalm i centrala Stockholm ska Balder uppföra 28 bostadsrättslägenheter. Inflyttningen är beräknad att ske år 2023, enligt fastighetsbolagets hemsida.
  </p>
  
intro_image: /assets/img/mostphotos/870a4a5f10b53ced_800x800ar.jpg
long_form:
  -
    type: text
    text: '<p>På Birger Jarlsgatan 68 på Östermalm i centrala Stockholm låg det tidigare en bensinmack. I augusti förra året stod det klart att fastighetsbolaget Balder köpt tomten och nu har bygglovet för nya bostäder på platsen beviljats.</p><p>– Balder förverkligar många byggrätter för bostäder i Norden. När vi fick möjligheten att förvärva, i praktiken en tomt, i ett av Stockholms bästa lägen såg vi det som en intressant möjlighet, säger Balders vd Erik Selin i ett pressmeddelande.</p><p><br></p>'
  -
    type: image
    photo: /assets/img/mostphotos/28427285-circle-k-bensinstation.jpg
    size: Normal
  -
    type: text
    text: '<p>Så här såg det ut när bensinmacken huserade på adressen. Foto: Mostphotos</p><p><br></p><p>På tomten ska fastighetsbolaget bygga ett hus som innehåller 28 bostadsrättslägenheter. I källarplan ska parkering finnas och i fastigheten ska även kommersiella lokaler inrymmas. Av de 28 lägenheterna ska 22 stycken ha en boyta på över 120 kvadratmeter och samtliga bostäder ska ha balkong. Högst upp i huset ska två penthouses finnas, på 170 respektive 200 kvadratmeter. Det finns även möjlighet till att de två lägenheterna slås ihop till en stor bostad. De sex mindre lägenheterna ha en boyta på 33–53 kvadratmeter.</p><p><br></p><p>På Balders hemsida står det att projektet, som kallas Caprea, säljstartar under våren eller sommaren 2022 och inflyttningen är beräknad till vintern 2023. Det är Skeppsholmen Sotheby''s som fått i uppdrag att sälja bostäderna. Bakom arkitekturen står kontoret Utopia.</p><p><br></p><p>Enligt tidningen Fastighetsvärlden, som talat med Balders vice vd Thorsten Åsbjer, är nio lägenheter redan tingade.</p>'
template: articles/article
sponsored: false
hide_from_home: false
artikel_typ: nyhet
views: 1580
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'birger jarlsgatan'
  - östermalm
  - balder
  - sothebys
  - toppnyhet
id: ecad1225-f1c9-44fc-8582-29f07117ccda
