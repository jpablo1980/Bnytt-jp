title: 'Bygge i Kungsängen stoppas – grannar vann i rätten'
ingress: |
  <p>Det skulle blivit 160 lägenheter med utsikt över Mälaren. Men på grund av klagande grannar har nu mark- och miljödomstolen hävt detaljplanen. Detta skriver Mitt i Upplands-Bro.
  </p>
  
intro_image: /assets/img/mostphotos/kungsangen-3.jpg
long_form:
  -
    type: text
    text: '<p>I Svartsviken i Kungsängen, nordväst om Stockholm, planerade Upplands-Bro kommun 160 lägenheter i ett nytt bostadsområde. Lägenheterna skulle ha utsikt över Mälaren och bygget har kallats för “Kungsängens nya gräddhylla”. Platsen där Riksbyggen skulle uppföra bostäderna var en gammal industritomt och detaljplanen innehöll både fem- och tiovåningshus.&nbsp;</p><p><br></p><p>Grannarna tyckte dock inte att bygget var en bra idé och motsatte sig planerna. De framförde sina klagomål till mark- och miljödomstolen och menade att de nya husen skulle försämra deras utsikt och att inga ordentliga miljötester genomförts inför bygget. Grannarna önskade att domstolen skulle häva Upplands-Bro kommun beslut om att anta detaljplanen och fick rätt. Domstolen menar att bygget inskränker på deras egendom och att vissa av de boende runt det planerade bygget skulle få hela utsikten blockerad av ett fyra våningar högt hus.&nbsp;</p><p><br></p><p>Mitt i Upplands-Bro skriver att mark- och miljödomstolen ger kommunen en bakläxa då detaljplanen gör stora inskränkningar på strandskyddet. Domstolen menar att kommunen inte utrett tillräckligt noga om bostadsområdet kunde byggas på en annan plats för att värna om stranden.&nbsp;</p>'
template: articles/article
sponsored: false
artikel_typ: nyhet
views: 4045
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 12
link: '1'
categories: nyproduktion
tags:
  - 'mitt i'
  - kungsängen
  - riksbyggen
  - mark-ochmiljödomstolen
  - rätt
  - strandskydd
  - upplands-bro
  - toppnyhet
id: 13c50df8-992e-4a29-8f02-25a6e44ea638
