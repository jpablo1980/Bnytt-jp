title: 'Bostadsbolagens nya knep för att sälja bostäder'
ingress: |
  <p>I en tid då det blivit svårt att få sålt nyproducerade bostäder tvingas bostadsbolagen hitta nya tillvägagångssätt för att locka kunderna. Strategierna är bland annat hyrköp, minimalism och avgiftsrabatt.
  </p>
  
intro_image: /assets/img/mostphotos/nybyggnation_jarfalla.jpg
long_form:
  -
    type: text
    text: '<p>Idéerna för hur man ska locka köpare till bostadsmarknaden är många. Vissa är helt nya, andra är återupplivade trick från förr. I Järfälla utanför Stockholm driver Riksbyggen ett pilotprojekt där personer under 35 år får hyra lägenheter till marknadspris. De har sedan första tjing att köpa inom fem år. Riksbyggens idé kallar de för  hyrköp. Hyrköparen bor i lägenheten som en vanlig hyregäst men får sedan möjlighet att köp lägenheten till ursprungspriset uppräknat med index. Kritiken mot hyrköpsformen är att det inte är lockande att bo i en ny lägenhet i fem år, slita på den och sedan köpa den för priset som var aktuellt när den byggdes. </p><p>Fastighetsbolaget Well har norr om Stockholm lanserat lägenheter som säljs för låga priser. Det som håller nere priset är att föreningen tar upp lånen istället för att köparna var och en tar lån. Föreningen erbjuder en bindningstid på 20 år och 2,5 procent i ränta, vilket ger köparen höga månadsavgifter. Detta är ett sätt för den som saknar stort kapital att ta sig in på bostadsmarknaden. Dock skulle den som köper en tvåa i denna form i teorin kunna låna drygt sju miljoner kronor för samma månadskostnad. </p><p>Att skapa mindre lägenheter med enklare standard för unga föreslogs senast av Socialdemokraterna inför valet. Kritik riktades även mot detta förslag då det kan skapa bostadssegregation och framtida trångboddhet, eftersom man inte kan veta vem som kommer bo i lägenheterna i framtiden. De som är för förslaget menar att det är bättre med en liten lägenhet än ingen lägenhet alls för de unga. </p><p>Andra sätt att locka köpare som bostadsbolag kan vara att erbjuda rabatter i form av avgiftsfria år eller dela ut gratis månadskort i lokaltrafiken. Det är inte heller ovanligt att bostadsbolagen erbjuder extrautrustning till exempelvis köket eller badrummet.&nbsp;</p>'
template: articles/article
sponsored: false
artikel_typ: nyhet
views: 3890
puff_font_size: 24
article_font_size: 24
topnews_font_size: 48
categories: bostadsmarknad
tags:
  - Bostadsmarknad
  - Nyproduktion
  - Riksbyggen
  - Well
  - toppnyhet
clicks: 35
id: 28f4679b-fbe3-462a-a0be-b1c1fa14b341
