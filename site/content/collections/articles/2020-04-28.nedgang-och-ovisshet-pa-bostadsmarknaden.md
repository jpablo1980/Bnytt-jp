title: 'Nedgång och ovisshet på bostadsmarknaden'
ingress: |
  <p>Bostadspriserna börjar sjunka i storstäderna och allt färre bostäder säljs. Så ser coronakrisens påverkan hittills ut på bostadsmarknaden, men vad som händer framöver är det ingen som vet. Det skriver SVT Nyheter.
  </p>
  
intro_image: /assets/img/mostphotos/37673041-urban-building-construction.jpg
long_form:
  -
    type: text
    text: '<p>Sedan i mitten på mars har man kunnat se en förändring på bostadsmarknaden i Sverige. Antalet sålda bostäder har minskat under de senaste fem veckorna, enligt siffror från Hemnet. Det rör sig om en minskning med 15 – 20 procent av antalet sålda bostäder samtidigt som prisförväntningen gått ner. Detta berättar Erik Holmberg, marknadsanalytiker på Hemnet, för SVT Nyheter.</p><p>Just nu finns det många bostäder ute till försäljning. Det beror till viss del på att färre bostadsaffärer går igenom och dels på grund av att fler lade ut sin bostad till försäljning i samband med coronakrisen. Detta gäller främst bostadsrätter.<br>– Teorin är att många som hade kommit en bit i sin bostadsförsäljning blev lite stressade när de såg att man börjar stänga ner ekonomin i både Sverige och i resten av världen, och att man då ville få sin affär i hamn, säger Staffan Tell, talesperson för Hemnet, till SVT Nyheter.&nbsp;</p><p>Sedan mitten av mars har priserna på bostäder i Stockholm sjunkit med fyra till fem procent. Sett till hela riket, utan huvudstaden inräknad, är det knappt någon förändring alls. Enligt Hemnet är det i storstäderna som man kan se den största prisförändringen.&nbsp;</p><p>Många svenskar har blivit permitterade eller uppsagda och känner sig oroliga över sin ekonomi, vilket kan påverka deras handlande på bostadsmarknaden.<br>– Vi har märkt att budgivningarna har stannat av lite. I tider av osäkerhet blir fler lite mer ängsliga och man törs kanske inte buda på, säger Claudia Wörmann, boendeekonom på SBAB som äger bostadssajten Booli.</p><p>Hur marknaden kommer att se ut framöver är osäkert då en liknande situation inte inträffat tidigare. Marknaden kan ha hamnat i en tillfällig svacka eller så blir effekten långvarig. Något som förhoppningsvis kan förebygga en alltför stor nedgång är det slopade amorteringskravet samtidigt som räntorna ännu låga.</p>'
template: articles/article
sponsored: false
artikel_typ: nyhet
views: 1214
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - svt
  - hemnet
id: 94cd7400-dbf6-4b38-9396-1020cf981775
