title: 'Miljonvinst när ombildade hyresrätter såldes vidare'
ingress: |
  <p>I februari i år ombildades kommunala hyresrätter i Västertorp. Kort därefter såldes bostadsrätterna vidare, vilket gav säljarna miljonvinster. Detta rapporterar Mitt i.
  </p>
  
intro_image: /assets/img/mostphotos/16777269-vastertorp.jpg
long_form:
  -
    type: text
    text: '<p>På Terrängvägen i Västertorp i södra Stockholm fick hyresgäster i slutet av februari köpa loss sina lägenheter. Lägenheterna hyrdes då ut av det kommunala bolaget Familjebostäder. Två månader efter ombildningen ägt rum såldes två av de nyblivna bostadsrätterna vidare.</p><p><br></p><p>Enligt Mitt i var kvadratmeterpriset vid ombildningen 37 700 kronor. Det gav ett pris för de två lägenheterna, som båda var på 55 kvadratmeter, på 2 073 500 kronor styck. Nu har Hemnet publicerat slutpriserna från de aktuella försäljningarna och de visar att kvadratmeterpriset stigit till 54 545 kronor och 59 909 kronor. Slutpriserna för bostäderna blev tre miljoner respektive 3 130 000 kronor. Säljarna tjänade alltså drygt en miljon var på affären.</p><p>– De här lägenheterna har sålts till underpris. Det är inte rätt sätt att förvalta stockholmarnas egendomar, dessutom har vi förlorat viktiga hyresrätter på bostadsmarknaden. Det är dubbelfel, säger Oppositionsborgarrådet Karin Wanngård (S) till tidningen.</p><p><br></p><p>Bostadsborgarrådet Dennis Wedin (M) är dock av en annan åsikt. För tidningen berättar han att det är svårt att jämföra de olika försäljningspriserna då det i ena fallet handlade om en enskild lägenhet på en öppen marknad och i det andra fallet en hel fastighet där den enda möjliga kunden var de befintliga hyresgästerna.</p><p><br></p><p>Bostadsrättsföreningen uppger för Mitt i att inga större renoveringar gjorts efter ombildningen som skulle ha gett ett högre pris.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1014
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - ombildning
  - västertorp
  - toppnyhet
id: a935ac98-4491-42b0-a2d6-2135b73da888
