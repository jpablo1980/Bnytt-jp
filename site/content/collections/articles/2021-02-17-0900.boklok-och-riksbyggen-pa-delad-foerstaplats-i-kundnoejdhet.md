title: 'BoKlok och Riksbyggen på delad förstaplats i kundnöjdhet'
ingress: |
  <p>En ny branschmätning från Prognoscentret visar att bostadsutvecklarna BoKlok och Riksbyggen hade nöjdast kunder under 2020, i kategorin projektbyggda bostäder. Fyra andra aktörer kom på en delad tredjeplats.
  </p>
  
intro_image: /assets/img/25630775-nya-bostader-vid-enskedevagen-postiljonsvagen-i-stockholm.jpg
long_form:
  -
    type: text
    text: '<p>Marknadsanalysföretaget Prognoscentret släppte nyligen resultaten från en branschmätning av hur nöjda kunder till bostadsutvecklare var under 2020. Över 80 procent av alla kunder i nybyggda, svenska bostadsrätter uppges ha ingått i mätningen.<br><br>De bostadsutvecklare med störst kundnöjdhet ifol, i kategorin projektbyggda bostäder, var BoKlok och Riksbyggen med ett NKI-värde (nöjd-kund-index) på 79. Därefter kom Besqab, HSB, JM och Peab på en delat tredjeplats med NKI-värde 78. <br>– Det är rekordhög konkurrens på toppen i år. Att sex aktörer placerar sig inom ett spann av två NKI-poäng har vi aldrig varit i närheten av tidigare. Dessutom ser vi att branschen som helhet presterar mer jämnt, det vill säga nöjdheten varierar allt mindre mellan olika bostadsutvecklare vilket gynnar branschen som helhet, säger Prognoscentrets operativa chef Ellinor Lindström i ett pressmeddelande från analysföretaget. <br><br>Branschmätningen ska ha genomförts i samarbete med bransch-aktörer och resultaten uppges vara jämförbara med NKI-värden från exempelvis Svenskt Kvalitetsindex. Totalt deltog drygt 11 000 personer i den del av fjolårets mätning som rör projektbyggda bostäder och svar har samlats in löpande under 2020. Köpare av nyproducerade bostäder har tillfrågats en till två månader efter tillträdet. En stor del av aktörerna mäter också kundnöjdheten två år efter inflytt.<br><br>På Prognoscentrets hemsida beskrivs företaget som ett oberoende marknadsanalysföretag, specialiserat på den nordiska bygg- och fastighetsmarknaden. Mätningar av kundnöjdhet bland utvecklare som uppför bostäder i projekt ska ha varit en del av verksamheten i över tio år.</p>'
template: articles/article
sponsored: false
hide_from_home: false
artikel_typ: nyhet
views: 136
puff_font_size: 24
article_font_size: 24
topnews_font_size: 42
clicks: 0
link: '1'
categories: nyproduktion
tags:
  - Prognoscentret
  - BoKlok
  - Riksbyggen
  - Toppnyhet
id: 118c0a61-9425-467f-b108-486d2ef9ff24
