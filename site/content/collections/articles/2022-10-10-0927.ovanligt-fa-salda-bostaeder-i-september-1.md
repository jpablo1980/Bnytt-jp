title: 'Ovanligt få sålda bostäder i september'
ingress: 'Antalet bostäder som såldes under september i år var färre än vanligt för månaden, för att hitta en lägre notering måste man gå tillbaka till kring 2016. Det rapporterar SR med hänvisning till statistik från Hemnet.'
intro_image: /assets/img/37061724-young-man-purchasing-new-home.jpg
long_form:
  -
    type: text
    text: '<p>I september 2022 såldes 26 procent färre lägenheter i landet än under samma månad ifjol. Det rapporterar Sveriges Radio (SR) som tagit del av ny statistik från Hemnet. På marknaden för villor minskade omsättningen med 22 procent och för fritidshus med 42 procent. <br><br>Årets septembernoteringar beskrivs som ett ras under vad som brukar vara en het månad för bostadsförsäljningar, med tillägget att utvecklingen ska ses i ljuset av att 2021 var ett starkt år på bostadsmarknaden. Men man måste ändå gå tillbaka till kring 2016 för att hitta en lägre notering för omsättningen på bostäder under en septembermånad.&nbsp;</p><p>– När köpare och säljare, som det är nu, står långt ifrån varandra så att säga prismässigt, så blir det svårare att komma överens om ett pris, och då faller volymerna då i antal försäljningar, säger Hemnets analytiker Erik Holmberg till SR.<br><br>Köparna avvaktar när inflationen, elpriserna och räntorna går upp.<br>– Folk blir avvaktande. Många tror att priserna ska fortsätta ner här, det ser vi i våra undersökningar, fortsätter Erik Holmberg.<br><br>Han berättar också att även säljare är avvaktande på bomarknaden. Detta då det blivit vanligare att man säljer sin bostad innan en ny förvärvas, vilket ger större möjlighet till selektivitet vid budgivning.</p>'
template: articles/article
sponsored: false
hide_from_home: false
artikel_typ: nyhet
views: 226
puff_font_size: 24
article_font_size: 24
topnews_font_size: 37
clicks: 0
link: '1'
categories: bostadsmarknad
tags:
  - SR
  - Hemnet
  - Toppnyhet
id: 245f0fe7-115b-4743-97c2-bab88373eceb
