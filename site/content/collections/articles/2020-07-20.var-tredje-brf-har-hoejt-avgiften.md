title: 'Var tredje brf har höjt avgiften'
ingress: |
  <p>Var tredje bostadsrättsförening i landet har höjt avgiften under det senaste året, eller planerar att göra det inom kort. Den största anledningen är att man vill spara inför framtida renoveringsprojekt. Detta visar en ny undersökning som Dagens industri tagit del av.
  </p>
  
intro_image: /assets/img/mostphotos/36984055-bostader-husfasader-bostadshus.jpg
long_form:
  -
    type: text
    text: '<p>I en undersökning som Sveriges Bostadsrättscentrum (SBC) gjort har 400 föreningar runt om i landet tillfrågats om sin ekonomi. Av dessa svarar 30 procent att de höjt avgiften det senaste året eller planerar att göra det inom 12 månader. Orsakerna till de höjda avgifterna är enligt varannan tillfrågat förening att de sparar till framtida renoveringar. En av fem föreningar vill ha en större buffert för att klara av plötsliga utgifter, skriver Dagens industri (Di). <br>– Det är en del som vill höja avgifterna för att få lite marginal. En del vill göra en mindre höjning för att inte behöva höja så markant om det händer något. Det är en försiktighetsåtgärd egentligen, säger Markus Pålsson, affärsområdeschef på SBC, till Di.&nbsp;</p><p><br></p><p>På grund av coronapandemin har flera företag haft svårt att betala sina hyror till den bostadsrättsförening de hyrt lokal av. Enligt SBC är det inte många föreningar som gett hyresrabatter och ansökt om statligt hyresstöd, men många har gett företag anstånd med betalningar. Endast en procent av de 400 bostadsrättsföreningarna i undersökningen uppger att minskade hyresintäkter är orsaken till att de höjt sin avgift.&nbsp;<br></p><p><br></p><p>Framtiden ser ljus ut, enligt undersökningen, då 60 procent uppger att förutsättningarna för deras ekonomi är positiva eller mycket positiva. Fyra procent uppger att de är negativa.</p>'
template: articles/article
sponsored: false
hide_from_home: false
artikel_typ: nyhet
views: 3020
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - 'dagens industri'
  - sbc
  - toppnyhet
id: 2a2cec4a-c888-44f6-83ab-1eb64cb4ec42
