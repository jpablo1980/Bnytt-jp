title: 'Lägre bopriser i landet – men uppgång i Stockholm'
ingress: |
  <p>Bostadsrättspriserna i landet gick i snitt ned med en procent i november. Bland storstäderna var det bara i centrala Stockholm som en uppgång noterades. Det visar nya siffror från Svensk Mäklarstatistik.
  </p>
  
intro_image: /assets/img/mostphotos/8507-stockholmstak_.jpg
long_form:
  -
    type: text
    text: '<p>Under november sjönk snittpriset för en bostadsrätt i Sverige med en procent. I centrala Stockholm noterades en uppgång om en procent, samtidigt som priserna stod stilla i&nbsp;Stor-Stockholm, Stor-Göteborg och centrala Malmö. En nedgång med en procent noterades i&nbsp;Stor-Malmö och Centrala Göteborg. Informationen står att läsa i ett pressmeddelande från Svensk Mäklarstatistik, och avser uppdaterade siffror som publicerades den 09 december 2019. Det statiska underlaget består av 32 438 bostadsrätter som sålts under perioden september – november i år. <br><br>Under 2019 har det hittills sålts fyra procent fler bostäder än under de första elva månaderna i fjol.&nbsp; <br>– Antalet sålda bostadsrätter och villor hittills i år uppgår tillsammans till 157 000. Två tredjedelar av detta är bostadsrätter och en tredjedel villor, säger Per-Arne Sandegren,&nbsp;analyschef på Svensk Mäklarstatistik, i pressmeddelandet.&nbsp; <br><br>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Resultatet för den senaste månaden är preliminärt. Statistiken tas fram månatligen av Statistiska Centralbyrån (SCB) på uppdrag av Svensk Mäklarstatistik.&nbsp;</p>'
  -
    type: image
    photo: /assets/img/svm.JPG
    size: Normal
template: articles/article
sponsored: false
artikel_typ: nyhet
views: 334
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
id: 0f9891ba-5d4f-4e5c-bf38-fb99fa3df747
