title: 'Stockholm: Beslut fattat om högre VA-taxa'
ingress: |
  <p>Enligt uppgift från SVOA har kommunfullmäktige beslutat om en betydande höjning av VA-taxan i Stockholm och Huddinge. Även avfallstaxan har blivit högre.
  </p>
  
intro_image: /assets/img/nu_blir_vi_svoa_www_805x394px_1.jpg
long_form:
  -
    type: text
    text: '<p>I oktober skrev <a href="https://bostadsrattsnytt.se/nyheter/energi-och-miljo/2022-10-04-foerslag-om-hoejd-va-taxa-i-huvudstaden-1">Bostadsrättsnytt</a> om att kommunägda bolaget Stockholm Vatten och Avfall (SVOA) föreslagit en höjning av VA-taxan i Stockholm och Huddinge med 25 procent inför 2023, vilket kommunfullmäktige skulle fatta beslut om senare i år. <br><br>Enligt en uppdatering på SVOA:s hemsida ska kommunfullmäktige för Stockholm och Huddinge ha godkänt den föreslagna höjningen och nya taxor började gälla från och med den första december i år. Det framgår av SVOA:s hemsida. <br><br>Gällande flerbostadshus innebär höjningen ungefär 48 kronor i månaden per lägenhet, beräknat på en genomsnittlig fastighet med 15 lägenheter. Vidare har engångsavgiften som betalas vid nyanslutning till VA-nätet (anläggningsavgiften) blivit sju procent högre.<br><br>Avgiften för vatten och avlopp går till sådant som produktion av dricksvatten, underhåll av ledningsnätet, rening av avloppsvattnet, samt stora investeringar som just nu görs.<br><br>Även stadens miljöstyrande avfallstaxa, som införts i syfte att få till en miljöriktig och resurseffektiv avfallshantering, har höjts med i snitt 18 procent för flerbostadshus. Det motsvarar en kostnadsökning med 19 kronor för en genomsnittlig lägenhet. Hämtningen av utsorterat matavfall från flerbostadshus förblir fortsatt avgiftsfri.</p>'
template: articles/article
sponsored: false
hide_from_home: false
artikel_typ: nyhet
views: 427
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: energi-och-miljo
tags:
  - SVOA
id: 969fdde1-144c-4f7c-baf6-23f30c3598e8
