title: 'Regeringsbeslut om elstöd till brf:er'
ingress: |
  <p>Nyligen fattade regeringen beslut om utbetalning av elstöd till företag och organisationer, en kategori där även bostadsrättsföreningar ingår, enligt uppgift från Riksbyggen och Skånska Energi.
  </p>
  
intro_image: /assets/img/skarmavbild-2023-05-15-kl.-13.52.33.png
long_form:
  -
    type: text
    text: '<p>Förra veckan gick regeringen ut med ett pressmeddelande om elstöd till företag. Där framgår att företag och organisationer, från och med den 30 maj i år, kommer kunna ansöka om stödet hos Skatteverket. Beslutet om förordningen, där ansökan om och utbetalning av elstöd regleras, ska ha fattats vid ett extra regeringssammanträde den åttonde maj 2023. <br><br>Under våren uppges regeringen ha arbetat intensivt för att få på plats ett elstöd till företag och organisationer. I början av april skickades en formell statsstödsansökan in, vilken godkändes av Europeiska kommissionen i början av maj. <br><br>Av ett blogginlägg från energikoncernen Skånska Energi framgår vilka som kan ansöka om stödet för företag och organisationer. Inlednignsvis förtydligas att målgruppen är näringsidkare och juridiska personer i elområde 3 och 4. Vidare står det att en förening räknas som en organisation i detta sammanhang, så även registrerade trossamfund.<br><br>En annan fråga som besvaras är vilken tidsperiod som stödet avser, vilken uppges vara perioden första oktober 2021 till och med 30 september 2022. <br><br>Beslutet har även kommenterats av Riksbyggen via bolagets bostadspolitiska expert och förändringsledare Johanna Bjurskog.</p><p>– Äntligen kan även bostadsrättsföreningar få elstödet. Det var en del av en akut krishantering. Framåt vill jag se mer fokus på energieffektivisering. Det bästa för både plånboken och miljön är de kilowattimmar som aldrig förbrukas. Riksbyggen har föreslagit hur ett grönt stöd till bostadsrättsföreningar kan utformas för att påskynda omställningen, säger hon i ett pressmeddelande.</p>'
template: articles/article
sponsored: false
hide_from_home: false
artikel_typ: nyhet
views: 1576
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - Regeringen
  - Riksbyggen
  - 'Skånska Energi'
id: 73fe982f-6009-458d-ae7f-7d42206ea106
