title: 'Fler skyddsrum kontrolleras'
ingress: |
  <p>Allt fler fastigheter med skyddsrum har bokat tillsyn av Myndigheten av samhällsskydd och beredskap, MSB. Detta sedan kriget i Ukraina inleddes i våras, rapporterar Fastighetstidningen.
  </p>
  
intro_image: /assets/img/mostphotos/54673365-skyddsrum-i-flerbostadshus.jpg
long_form:
  -
    type: text
    text: '<p>I samband med Rysslands invasion av Ukraina fick bostadsrättsföreningar med skyddsrum i sina fastigheter tänka om gällande hur utrymmena idag används. I många fall har skyddsrummen fungerat som cykel- och lägenhetsförråd men skyddsrummen måste gå att få i ordning på maximalt 48 timmar.&nbsp;</p><p>– I början av kriget fick vi väldigt många frågor från fastighetsägare om de borde ställa i ordning skyddsrummen direkt och vad som i så fall krävs. Vi sa att det behövde de inte göra, men att det är bra om de inventerar skyddsrummen och får koll på skick och rutiner, om vi går upp i höjd beredskap och hamnar i krig.&nbsp; Då är det viktigt att veta vem i organisationen som gör vad, säger Anders Johannesson, enhetschef på MSB, till Fastighetstidningen.&nbsp;</p><p><br></p><p>Det är inte bara MSB som kan genomföra en tillsyn av skyddsrummen, det kan även bostadsrättsföreningar och fastighetsägare själva göra, skriver Fastighetstidningen. Enligt tidningen gjorde MSB 2 000 tillsyner i fjol jämfört med 3 500 i år. Ser man till totala tillsyner är det upp emot 10 000 stycken, en ökning med 500 procent jämfört med i fjol.&nbsp;</p><p>– Det är så klart positivt att många fastighetsägare själva har beslutat att agera. Och det har blivit ett jättestort intresse för skyddsrum över lag. Vår skyddsrumskarta brukar ha mest träffar på vår sajt, och nu har det blivit ännu mer. Under en vecka hade vi tre miljoner besök, så vi har fått förstärka den, säger Anders Johannesson.</p>'
template: articles/article
sponsored: false
hide_from_home: false
artikel_typ: nyhet
views: 227
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - skyddsrum
  - toppnyhet
  - msb
  - fastighetstidningen
id: d4588b56-ca2c-4cf0-9fd6-bb4102e82fdd
