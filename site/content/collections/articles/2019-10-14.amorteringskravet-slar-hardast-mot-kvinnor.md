title: 'Amorteringskravet slår hårdast mot kvinnor'
ingress: |
  <p>En ny kartläggning gjord av Länsförsäkringar Fastighetsförmedling visar att det skärpta amorteringskravet slår hårdare mot kvinnor än män. Det tar dessutom fyra år längre i snitt för kvinnor att spara ihop till en kontantinsats.
  </p>
  
intro_image: /assets/img/mostphotos/kvinnor_bostad.jpg
long_form:
  -
    type: text
    text: '<p>Kartläggningen som Länsförsäkringar Fastighetsförmedling gjort är genomförd genom att statistik från SCB och Svensk Mäklarstatistik analyserats. I 15 av 21 län i Sverige riskerar kvinnor, som tjänar enligt genomsnittet för länet, en extra amorteringsutgift. Detta är en följd av det skärpa amorteringskravet som infördes 1 mars 2018. Endast i åtta län påverkades män som tjänar enligt genomsnittet för länet.<br>– Amorteringskraven har bland annat bidragit till en sundare prisutveckling på bostadsmarknaden. Men de ger också inlåsningseffekter och en mer ojämlik bostadsmarknad där kvinnor, som generellt tjänar mindre än män, har svårare att köpa bostad, säger Marcus Svanberg, vd på Länsförsäkringar Fastighetsförmedling, i ett pressmeddelande.&nbsp;</p><p><br></p><p>Tiden som det tar att spara ihop till en kontantinsats skiljer sig också åt mellan män och kvinnor. I genomsnitt tar det 11 år för männen och 15 år för kvinnorna att spara ihop till 372 750 kronor som krävs för en genomsnittlig bostadsrättsaffär. Detta förutsätter att de sparar tio procent av sin årsinkomst. I Stockholms län tar det längst tid att spara ihop till kontantinsatsen. Där tar det 15 år för männen och 18 år för kvinnorna. <br>– Det måste bli enklare för människor att flytta. För en långsiktigt hållbar bostadsmarknad behövs en bred bostadspolitisk överenskommelse för ökad rörlighet. Här bör omformulerade amorteringskrav, individanpassad kontantinsats och kraftigt sänkt flyttskatt vara i fokus, säger Marcus Svanberg.</p>'
template: articles/article
sponsored: false
artikel_typ: nyhet
views: 692
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - länsförsäkringar
  - scb
  - 'svensk mäklarstatistik'
  - amorteringskrav
  - toppnyhet
id: 18998dd5-f58e-4e79-a03a-81f07146913f
