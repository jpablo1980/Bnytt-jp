title: 'Momsregler gör det olönsamt att omvandla lokaler till bostäder'
ingress: |
  <p>Regeringen har föreslagit att lokaler kan omvandlas till bostäder, men momsregler gör att en sådan konvertering kan bli kostsam för fastighetsägare. Det skriver Fastighetstidningen.
  </p>
  
intro_image: /assets/img/36984072-stockholm.jpg
long_form:
  -
    type: text
    text: '<p>På grund av pandemin har många som hyr lokaler av fastighetsägare fått det svårt ekonomiskt, vilket kan leda till att lokaler blir tomma. Regeringen har tidigare föreslagit att tomma lokaler kan omvandlas till hyresbostäder, vilket Boverket nyligen fick i uppdrag att snabbutreda. Dock gör existerande momsregler att konvertering från lokal till bostad kan bli en kostsam affär för fastighetsägare. Det framgår av Fastighetstidningens rapportering. <br><br>Ulrika Hansson är skattejurist på Fastighetsägarna Sverige och i en kommentar till tidningen förklarar hon momsreglerna vid en konvertering. <br>– Om fastighetsägaren haft en momspliktig lokaluthyrning och gjort investeringar kräver dagens regler att tidigare avdragen moms ska betalas tillbaka till staten om hyresvärden börjar använda lokalerna i en momsfri verksamhet, till exempel uthyrning av bostäder. Det kan alltså innebära en stor momskostnad att göra en konvertering, säger Ulrika Hansson till Fastighetstidningen.<br><br>Citatet följs av ett exempel med en frisersalong som tidigare byggts om för 500 000 kronor inklusive 25 procent i moms, vilken därefter omvandlas till en bostad. Detta leder till att fastighetsägaren under en tioårsperiod måste betala tillbaka tidigare avdragen moms om 100 000 kronor, alltså 10 000 kronor per år under denna period. Kostnaden kan inte betalas genom en högre bostadshyra då denna är reglerad.</p>'
template: articles/article
sponsored: false
hide_from_home: false
artikel_typ: nyhet
views: 1403
puff_font_size: 24
article_font_size: 24
topnews_font_size: 40
clicks: 0
link: '1'
categories: bostadsmarknad
tags:
  - Fastighetstidningen
  - Boverket
  - regeringen
  - Toppnyhet
id: ab29ee31-e17c-4f00-98a3-a3149d0ab013
