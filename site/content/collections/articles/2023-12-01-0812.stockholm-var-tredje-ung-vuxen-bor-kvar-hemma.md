title: 'Stockholm: Var tredje ung vuxen bor kvar hemma'
ingress: |
  <p>Enligt en ny rapport från Hyresgästföreningen bor 34 procent av de unga vuxna i Stockholms län kvar hemma hos sina föräldrar. Många av dem vill bo på annat sätt och oroar sig för att inte hitta ett framtida boende.
  </p>
  
intro_image: /assets/img/mostphotos/63482736-vybild-over-norrmalarstrand.jpg
long_form:
  -
    type: text
    text: '<p>Enligt Hyresgästföreningens rapport “Unga vuxnas boende” framgår det att 34 procent av de unga vuxna i länet bor hemma hos föräldrarna. Sett till antal personer rör det sig om 75 225 stycken, och av dessa vill 52 000 bo på ett annat sätt. Var tredje av de unga vuxna känner sig oroliga&nbsp; för att de inte kommer hitta en bostad i framtiden.&nbsp;</p><p>– Förutsättningen för att vara ung vuxen på bostadsmarknaden idag ger mig ont i magen. Det är svårt att hitta någonstans att bo. På vägen kan du också bli utsatt för trakasserier, utsättas för oseriösa hyresvärdar, ockerhyror och bli ofrivilligt hemmaboende. Den trasiga bostadsmarknaden påverkar unga vuxnas livsval och framtidstro. Det är dags att politiken tar sitt ansvar, säger Marie Linder, förbundsordförande Hyresgästföreningen i ett pressmeddelande. <br><br><br>Sedan 1997 har Hyresgästföreningen vartannat år släppt en rapport om unga vuxnas boende. Den bygger på enkätsvar från 4896 representativt utvalda unga vuxna i åldrarna 20 till 27. Rapporten går igenom unga vuxnas boendesituation utifrån hur de bor idag, boendepreferenser, boendekostnader och mycket mer. SVT Nyheter har skrivit om rapporten utifrån de unga i Stockholm. <br>– På alla parametrar sticker Stockholm ut. Här är människor som mest oroliga och tvekar mest att skaffa familj, säger Julia Synnelius, utredare vid Hyresgästföreningens riksförbund, till SVT.</p><p><br></p><p>Enligt rapporten är det svårast för unga kvinnor att hitta ett boende. Det är 36 procent av de unga kvinnorna som uppger att de bor kvar hemma, vilket kan jämföras med 32 procent av männen. När det kommer till eget boende svarar 45 procent av männen att de bor ensamma medan 38 procent av kvinnorna säger att de lever själva i en egen bostad.&nbsp;</p><p><br></p><p>Om de unga vuxna i Stockholms län får önska skulle 36 procent vilja bo i en egen bostadsrätt medan 23 procent vill bo i hyresrätt med förstahandskontrakt. Bland de som har eget boende svarar 48 procent att de hyr en bostad i första, andra eller tredje hand. En dryg tredjedel svarar att de har en egen bostadsrätt medan nio procent uppger att de har ett eget hus eller radhus.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 162
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - hyresgästföreningen
  - toppnyhet
  - 'unga vuxna'
  - svt
id: 39e755f4-3a3c-4dfc-87c1-620992fc2efe
