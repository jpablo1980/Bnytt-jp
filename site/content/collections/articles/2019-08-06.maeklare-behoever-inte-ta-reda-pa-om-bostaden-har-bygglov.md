title: 'Mäklare behöver inte ta reda på om bostaden har bygglov'
ingress: |
  <p>När en mäklare får ett uppdrag att sälja en bostad behöver denne inte kontrollera att den är godkänd som bostad. Ansvaret ligger hos bostadsrättsföreningens styrelse, skriver SVT Nyheter.
  </p>
  
intro_image: /assets/img/mostphotos/11058437-domkyrkan.jpg
long_form:
  -
    type: text
    text: '<p>Bostadsrättsnytt har tidigare skrivit om att bostäderna i det före detta <a href="https://bostadsrattsnytt.se/nyheter/ovrigt/2019-08-05-brf-bildades-utan-bygglov-nu-maste-de-boende-flytta">Hotel du Nord i Linköping </a>saknat bygglov och därför tvingas nu de boende att flytta. De kan dessutom inte sälja vidare sin bostad till andra privatpersoner och riskerar därför att förlora miljoner kronor. SVT Nyheter har pratat med Mats Sjöquist som är jurist vid Mäklarsamfundet. Han menar att man varken kan lasta mäklaren eller lägenhetsköparen, då det inte fanns några tecken på felaktigheter. Det är väldigt ovanligt att sakna bygglov för en fastighet. Som mäklare har man inte heller någon skyldighet att kontrollera om bostaden man säljer har bygglov. <br>– Om det finns en misstanke om att något inte står rätt till så har mäklaren en skyldighet att kolla upp det. Mäklaren kontrollerar att det finns en ekonomisk plan och liknande. Men om den som har gjort den ekonomiska planen inte har tittat på det eller tagit upp det blir det ju problematiskt, säger Mats Sjöquist till SVT Nyheter.&nbsp;</p><p><br></p><p>Mats Sjöquist menar att man som lägenhetsköpare inte ska behöva kontrollera om bygglov för fastigheten finns. I de allra flesta fall finns ett och allt är i sin ordning. <br>– Men någon gång då och då så finns det vissa projekt där säljaren bara kör på.&nbsp; Det är bara att beklaga det. Systemen är inte hundraprocentiga, menar han.&nbsp;</p><p><br></p><p>Det är alltså varken mäklarna eller köparna som bär ansvar för att kontrollera om det finns bygglov. Ett stort ansvar ligger däremot på bostadsrättsföreningens styrelse, som har ansvar för sina medlemmar. Som lägenhetsköpare kan man driva en process mot bostadsrättsföreningen, som inte kan skylla på att de inget visste. <br>– Sitter du i en styrelse har du ett stort ansvar att ta reda på hur det fungerar i föreningen, säger Mats Sjöquist.</p>'
template: articles/article
sponsored: false
artikel_typ: nyhet
views: 844
puff_font_size: 24
article_font_size: 24
topnews_font_size: 48
clicks: 11
link: '1'
categories: ovrigt
tags:
  - 'svt nyheter'
  - linköping
  - mäklare
  - 'hotel du nord'
  - bygglov
  - styrelse
  - bostadsrättsförening
id: 790ce836-f20a-47a0-a961-1ebae7b47e9b
