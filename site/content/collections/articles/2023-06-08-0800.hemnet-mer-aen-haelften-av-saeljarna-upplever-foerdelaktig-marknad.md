title: 'Hemnet: Mer än hälften av säljarna upplever fördelaktig marknad'
ingress: |
  <p>I en ny undersökning utförd av bostadssajten Hemnet uppgav mer än hälften av bostadssäljarna att de upplevde en gynnsam försäljningssituation under maj månad.
  </p>
  
intro_image: /assets/img/mostphotos/57142784-aerial-view-at-a-city-area.jpg
long_form:
  -
    type: text
    text: '<p>I en undersökning gjord av Hemnet som avser maj månad uppgav över hälften, 52 procent,&nbsp; av de tillfrågade säljarna att de upplevde bostadsmarknaden som ganska eller mycket gynnsam, 38 respektive 14 procent. Detta innebär en ökning med sju procent jämfört med motsvarande undersökning från april.&nbsp;</p><p><br></p><p>Utav de som upplevde marknaden som gynnsam var det 49 procent som uppgav att anledningen var det låga utbudet av liknande bostäder i närområdet. Detta kan även förklaras med att färre bostäder ligger ute för försäljning och att fler intressenter därför söker sig till samma objekt.&nbsp;</p><p>– Det låga tillflödet av nya bostäder till salu fortsätter att prägla marknaden i maj. Det ger en fördel för de som försöker sälja sin bostad. Vi ser tydligt att köpkraften och därmed efterfrågan minskat till följd av de höjda räntorna och allmän oro. Men med ett lågt tillflöde av nya bostäder till salu hamnar ändå utbuds- och efterfrågesidan mer i balans än vad som var fallet i höstas. Färre hus- och lägenhetsvisningar ger fler spekulanter på varje bostad till salu. Det drar upp priset i budgivningarna vilket också gör att priserna generellt stiger. Detta är något vi ser tydligt nu i maj, säger Hemnets marknadsanalytiker Erik Holmberg i ett pressmeddelande från bostadssajten.&nbsp;</p><p><br></p><p>Den vanligaste orsaken till att säljarna upplevde marknaden som dålig var för få intresserade köpare. Detta ansåg 44 procent av de tillfrågade. Undersökningen baseras på 3 450 svaranden varav 489 definierade sig som säljare.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 256
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - hemnet
  - toppnyhet
  - säljare
id: d87fe7ca-bde0-45de-aef4-f7424a5b3f14
