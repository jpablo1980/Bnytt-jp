title: 'Mäklare sålde lägenheter åt spekulerande vän – i tio år'
ingress: |
  <p>En toppmäklare på mäklarfirman Bjurfors ska under en period på tio år ha sålt lägenheter åt sin vän som höll på med spekulationsaffärer avseende bostadsrätter. Det rapporterar SVT Nyheter Skåne.
  </p>
  
intro_image: /assets/img/10872204-aerial-view-of-malmo-city-sweden.jpg
long_form:
  -
    type: text
    text: '<p>Enligt den lokala mediekanalen SVT Nyheter Skåne ska en fastighetsmäklare på Bjurfors ha sålt fem bostadsrätter i Malmö åt en vän under en period om tio år, en vän som uppges ha gjort spekulationsaffärer med bostadsrätter. Vännens affärsidé beskrivs ha gått ut på att spekulationsköpa lägenheter, för att sedan renovera och sälja dem vidare.&nbsp; <br><br>Av kanalens rapportering framgår det att en av lägenhetsförsäljningarna blev till ett tvistemål i tingsrätten för omkring tio år sedan, där en kvinna köpt en bostadsrätt som renoverats av säljaren utan tillstånd från föreningen. Säljaren kallade Bjurforsmäklaren som vittne, men köparen vann och fick tillbaka sin handpenning. <br><br>I en kommentar till SVT beskriver kvinnan det som “uppenbart” att fastighetsmäklaren och säljaren varit i maskopi. SVT har inte lyckats nå säljaren och mäklaren har hänvisat till sin chef Mattias Larsson, som givit en kommentar. <br>– Personen ifråga är en återkommande uppdragsgivare och då är det mycket viktigare för fastighetsmäklaren att den är en opartisk mellanman, för att bedriva bostadsaffärer på ett juste och bra sätt, säger Mattias Larsson vd för Bjurfors i Skåne till SVT Nyheter Skåne.&nbsp;</p><p>Vidare ska Mattias Larsson ha framfört att Bjurfors anmält mäklaren ifråga till Fastighetsmäklarinspektionen, och efter SVT:s granskning ska Bjurfors även ha valt att utreda frågan på egen hand. <br><br>Utöver lägenhetsaffärerna har säljaren knappt haft någon inkomst alls, vare sig från tjänst eller från näringsverksamhet. Och samtidigt som han gjort affärer med bostadsrätter i Malmö ska han ha varit skriven på en ort flera mil bort.&nbsp; <br><br>Henrik&nbsp;Kisterud, expert vid Skatteverket, tycker att SVT:s beskrivning av lägenhetsaffärerna får det att låta som att det rör sig om näringsverksamhet.&nbsp; <br>– Det är bedömning från fall till fall. Ju fler affärer man gör desto mer är det som pekar på att det ska vara näringsverksamhet, säger han till SVT Nyheter Skåne. <br><br>Spekulationsaffärer ska, enligt Skatteverket, deklareras som näringsverksamhet som innebär en vinstskatt på drygt 50 procent. För en “vanlig" bostadsförsäljning beskattas vinsten (reavinsten) med 22 procent.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 2411
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Skatteverket
  - 'SVT Nyheter Skåne'
  - Bjurfors
id: 07cbe919-251b-4600-84cc-059ee0573870
