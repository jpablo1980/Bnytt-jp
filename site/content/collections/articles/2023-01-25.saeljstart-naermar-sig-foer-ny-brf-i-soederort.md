title: 'Säljstart närmar sig för ny brf i Söderort'
ingress: |
  <p>Bostadsutvecklaren Svenska Hem i Bromma planerar för en brf med runt 140 lägenheter i Slakthusområdet, Stockholm Söderort. Och projektet kan säljstarta redan i vår, enligt uppgift till Bostadsrättsnytt.
  </p>
  
intro_image: /assets/img/skarmavbild-2023-01-24-kl.-16.24.01.png
long_form:
  -
    type: text
    text: '<p>I kulturhistoriska Slakthusområdet, söder om Stockholms innerstad, planeras det för ett nytt kvarter med runt 140 bostadsrätter. Det är ett projekt från bostadsutvecklaren Svenska Hem i Bromma som ska säljas via mäklartjänsten Norban. Johanna Bonthron är ansvarig mäklare för projektet och hon bekräftar att försäljningen är tänkt att starta i år. <br>– Vår plan är att det ska säljstarta under våren 2023, säger hon i ett mejl till Bostadsrättsnytt. <br><br>Hon tillägger att föreningens lokaler i markplan är tänkta att inrymma verksamheter som kommer tillföra mervärde för boende och passa bra in i Slakthusområdet.<br><br>Kvarteret har fått namnet Slakthus Ett och inspiration till utformningen av det ska ha hämtats från Kødbyen i Köpenhamn och Meatpacking District i New York. Föreningens hus kommer ligga nära tunnelbanan och bostadsrätterna uppförs i storlekarna 1–6 rum. Exempelvis byggs studiolägenheter med dubbel takhöjd och stadsradhus “för familjen som inte vill släppa stadspulsen”. Bostäder inom projektet får balkong, uteplats eller terrass.<br><br>På föreningens tak, med utsikt över Avicii Arena (Globen), kommer det även finnas gemensamma terrasser och möjlighet till odling. I övrigt ska fastigheten innehålla både cykelgarage och cykelhissar.<br><br>Föreningen erbjuder fri andrahandsuthyrning och tillåter juridiska personer som köpare av dess lägenheter.&nbsp;</p><p><br></p><p><b>Kort om Slakthusområdet</b></p><p><a href="https://bostadsrattsnytt.se/nyheter/bostadsmarknad/2019-01-29-fastighetsbolag-storsatsar-i-soederort">Slakthusområdet</a> är ett tidigare industriområde som är tänkt att bli ett av de största stadsutvecklingsprojekt som Stockholms stad haft i modern tid. Planen är att det totalt ska byggas 4 000 nya bostäder på platsen, bostadsrätter såväl som hyresrätter i varierande storlekar.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 429
puff_font_size: 24
article_font_size: 24
topnews_font_size: 37
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Svenska Hem i Bromma'
  - Norban
  - Toppnyhet
id: 0fdccd37-ee52-42fd-80a8-f58ad60bf345
