title: 'Nu publiceras slutpriser för underhandsförsäljningar'
ingress: |
  <p>Sajterna Booli och Hittamäklare publicerar nu prisstatistik för bostäder som sålts utanför den öppna marknaden, så kallade underhandsförsäljningar. Statistiken har tidigare varit svår att hitta för konsumenter, skriver Booli i ett pressmeddelande.
  </p>
  
intro_image: /assets/img/mostphotos/3520354-estate-agent-handing-over-house-keys.jpg
long_form:
  -
    type: text
    text: '<p>Bostadssajten Booli och deras systersajt Hittamäklare börjar nu publicera slutpriser för underhandsförsäljningar. Att en bostad säljs underhand innebär att en mäklare säljer ett objekt utan att det någonsin kommer ut på den öppna marknaden. Istället för att objektet annonseras som vanligt letar mäklaren vanligtvis upp en köpare via sitt register av spekulanter.&nbsp;</p><p>– Det är en diskret process och som säljare slipper man ha öppna visningar med mycket folk och spring i bostaden. Det finns möjlighet att hitta en köpare som är beredd att lägga ett premiumpris och ofta är det en lite lugnare försäljningsprocess. Nackdelen är att du inte exponerar den för lika många potentiella köpare och att det därmed kan vara svårare för mäklaren att hitta ”rätt köpare”, säger Kristina Lissheim, mäklare på Alexander White Fastighetsmäkleri i Stockholm, i ett pressmeddelande.</p><p><br></p><p>Enligt pressmeddelandet från sajten så har information om slutpriser från underhandsförsäljningar tidigare varit svår för konsumenten att få tag i. Anledningen till att sajterna nu släpper denna information är att skapa en mer transparent bostadsmarknad. Statistiken som nu släpps baseras på mäklares data.</p><p>– Att få in data om underhandsförsäljningar är viktigt för att få en så komplett bild som möjligt över bostadsmarknaden och hur den utvecklas. Det är även information som länge har efterfrågats av både våra användare och mäklarna, säger Josephine Linghammar, marknadschef på Booli.</p><p><br></p><p>Hur underhandsmarknaden sett ut fram tills nu är svårt att veta då det är först nu statistiken släpps. Underhandsförsäljningarna visas som slutpriser på Booli och på mäklares profilsidor på Hittamäklare.</p>'
template: articles/article
sponsored: false
hide_from_home: false
artikel_typ: nyhet
views: 649
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - booli
  - hittamäklare
  - toppnyhet
id: 9907ea3e-7f3a-4232-aee7-eab9d0ad7008
