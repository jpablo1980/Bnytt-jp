title: 'Bostadsmarknaden har blivit mer stabil – och mer ojämlik'
ingress: |
  <p>Enligt Finansinspektionen har bostadsmarknaden blivit sundare med lägre skuldsättning. Men de som äger en bostadsrätt har gynnats under en längre tid, medan de hushåll som står utanför marknaden får allt svårare att ta sig in, rapporterar ETC.
  </p>
  
intro_image: /assets/img/mostphotos/15629811-finansinspektionen.jpg
long_form:
  -
    type: text
    text: '<p>Enligt en analys från Finansinspektionen så tar nu svenskarna mindre bolån, köper billigare bostäder och skulderna blir färre. Detta är en följd av att Finansinspektionen förra året skärpte amorteringskravet och visar att Sveriges bostadsekonomi blivit mer stabil.<br>– Allt fler hushåll amorterar. Det är en förändring som har skett de senaste fem åren. Vi ser tecken på en ny amorteringskultur. Det innebär att hushållens motståndskraft ökar, säger FI:s generaldirektör Erik Thedéen i ett pressmeddelande.</p><p>&nbsp;<br></p><p>Även om Finansinspektionens siffror visar på en positiv utveckling för svenskarnas boendeekonomi menar Stig Westerdahl, docent i företagsekonomi vid Malmö universitet som ETC pratat med, att bostadsmarknaden blivit mindre jämlik. Han berättar för ETC att det fortfarande många hushåll som inte har en chans till att få en egen bostad på dagens marknad. Westerdahl menar också att de som redan äger en bostadsrätt gynnats skatterättsligt under de senaste 20 åren, medan de som bott i hyresrätter missgynnats.<br>– Man måste ta ett bredare grepp på hela frågan och vi måste få till ett prismässigt attraktivt boende för svaga grupper, säger Stig Westerdahl till ETC.</p><p>&nbsp;<br></p><p>Bostadsrättsnytt har tidigare skrivit om ett <a href="https://bostadsrattsnytt.se/nyheter/bolan/2019-01-08-annorlunda-bostadslan-testas-i-rosengard">annorlunda bostadslån</a> som ska testas i Rosengård i Malmö, som ett sätt att hjälpa inkomstsvaga grupper att köpa ett boende. Stig Westerdahl berättar för ETC att det inte är rätt sätt att skapa jämlikhet på bostadsmarknaden.<br>– Då är vi tillbaka i 2008 och subprimekrisen där inkomstsvaga grupper lockades att ta lån, säger han.</p>'
template: articles/article
sponsored: false
artikel_typ: nyhet
views: 849
puff_font_size: 24
article_font_size: 24
topnews_font_size: 48
clicks: 34
link: '1'
categories: bostadsmarknad
tags:
  - Finansinspektionen
  - ETC
  - ROsengård
  - Bolån
  - Toppnyhet
id: 8984f63f-141d-47e0-a982-324c716597ed
