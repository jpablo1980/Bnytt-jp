title: 'Något ljusare på bomarknaden i Uppsala'
ingress: |
  <p>Bostadsmarknaden i Uppsala har det senaste året kantats av prisnedgångar på lägenheter, men i januari noterades en liten uppgång och mäklare i staden är försiktigt positiva till en vändning på marknaden. Detta enligt Upsala Nya Tidning.
  </p>
  
intro_image: /assets/img/mostphotos/29747731-uppsalavy.jpg
long_form:
  -
    type: text
    text: '<p>De senaste tolv månaderna har priserna på bostadsrätter i Uppsala kommun gått ner med 14 procent enligt Svensk Mäklarstatistiks siffror. De senaste mätningarna visar dock en liten ljusning. Bostadspriserna fortsätter nedåt men i ett lugnare tempo och en liten prisökning noterades till och med under januari.&nbsp;</p><p><br></p><p>Upsala Nya Tidning (UNT) har frågat Svensk Mäklarstatistiks analyschef Per-Arne Sandegren om vad han tror om Uppsalas bostadsmarknad. Han kallar Uppsala för en “joker” då de har en annan sorts marknad på grund av antalet studenter som kommer vid varje terminsstart.&nbsp;</p><p>– Studenterna köper ofta små lägenheter vid terminsstarten i januari, vilket kan bidra till prisökningen, säger han till UNT.&nbsp;</p><p><br></p><p>UNT har även talat med mäklare på firmor i Uppsala som är försiktigt positiva till en vändning på marknaden. <br>– Vi har många visningar och får lite bättre slutpriser. Vi märker att köparna har kommit igång, säger Matilda Höglund, mäklare på Bjurfors.<br><br><br>Matilda Höglund hoppas att prisnedgångarna nu ska vara förbi. Även Maria Danielsson som är vd på Widerlöv ser positivt på marknaden.&nbsp;</p><p>– Bostadsmarknaden befinner sig i ett mer stabilt läge. Köpare och säljare är mer synkroniserade och bättre förberedda. Många har tagit höjd för räntehöjningar och elpriset, och bankerna har blivit tydligare med vad som krävs vid bostadsköp, säger Maria Danielsson.</p><p><br><br>Att det skulle ske en prisuppgång inom det närmaste halvåret är dock svårt att tänka sig då det pågår krig i Europa och räntorna och inflationen är höga. Däremot är marknaden mer stabil nu.&nbsp;</p><p>– Jag tror att marknaden kommer stå still i ett halvår framöver, men efter sommaren finns det chans till uppgång, säger Mikael Blom, mäklare på Skandiamäklarna, till UNT.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 216
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: boprisutveckling
tags:
  - 'upsala nya tidning'
  - unt
  - 'svensk mäklarstatistik'
  - toppnyhet
id: 8b550e0d-bf7c-45cd-b93b-c0db62f1800a
