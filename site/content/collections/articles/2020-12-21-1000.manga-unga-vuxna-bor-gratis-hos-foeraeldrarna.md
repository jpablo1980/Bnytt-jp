title: 'Många unga vuxna bor gratis hos föräldrarna'
ingress: |
  <p>Över hälften av de i åldern 20 till 30 år som bor kvar i föräldrahemmet betalar ingen hyra. Det visar en ny undersökning som gjorts på uppdrag av SBAB.
  </p>
  
intro_image: /assets/img/24199003-ett-koket-i-en-mindre-lagenhet-pa-lovskatan-i-lulea.jpg
long_form:
  -
    type: text
    text: '<p>Av de unga vuxna i åldrarna 20 till 30 år som bor hemma hos föräldrarna betalar 54 procent ingen hyra. Det visar resultaten från en ny undersökning som genomförts på uppdrag av den statligt ägda banken SBAB. <br><br>I ett pressmeddelande skriver banken att andelen unga utan jobb är hög. Exempelvis var 20,7 procent av de i åldersgruppen 15 till 24 år arbetslösa under årets oktobermånad, en ökning med 3,3 procent jämfört med samma månad ifjol. Arbetsförmedlingen uppges som källa för uppgifterna.&nbsp;</p><p>– Har man mat, husrum, tillgång till tvättmaskin, bredband och fullt kylskåp utan att betala kan man få en lite skev bild av vad det verkligen kostar att ha ett hushåll. Det kan också bli ett hårt ekonomiskt uppvaknade den dagen när det är dags att stå på helt egna ben. Så medskicket är att visa vad det faktiskt kostar att dra runt ett hushåll en månad. Gå igenom el, månadsavgift, hyra, hemförsäkring, abonnemang och matkostnader för att förbereda barnet, säger SBAB:s boendeekonom Claudia Wörmann i pressmeddelandet.<br><br>En annan fråga som ställdes i undersökningen handlade om förväntningar på framtida boendestandard, om respondenterna trodde att de skulle ha lika hög standard som föräldrarna när de själva nått föräldrarnas nuvarande ålder. Bland de i åldrarna 28 till 30 år svarade 26 procent nej. I gruppen 24 till 27 år var det 19 procent som svarade nej, och i åldersgruppen 20 till 23 år uppgick andelen som valde svarsalternativet nej till 15 procent.&nbsp; <br>– Närmar man sig 30 år har man sannolikt aktivt letat bostad ett tag och insett att det är ganska problematiskt, vilket bidrar till en mer pessimistisk tro på att man kommer att hinna uppnå samma boendestandard som föräldrarna har. De yngre har inte ännu inte helt upplevt de svårigheter som finns på bostadsmarknaden vilket kan vara en förklaring till att de är mer optimistiska, fortsätter Claudia Wörmann.<br><br>Av undersökningen framgår också att 46 procent av de tillfrågade själva upplevt eller känner någon som bott så dyrt i andra hand att de inte haft pengar över till sparande.<br><br>Undersökningen ska ha genomförts av SynoInt på uppdrag av SBAB, under perioden 27 november och femte december i år. Totalt uppges svar från 1 020 respondenter ingå i underlaget, varav knappt 300 svarade att de fortfarande bor i föräldrahemmet.</p><p><br></p>'
template: articles/article
sponsored: false
hide_from_home: false
artikel_typ: nyhet
views: 363
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - SBAB
  - SynoInt
  - Toppnyhet
id: 26a4aa35-cef4-42d2-aa61-e97c183befbd
