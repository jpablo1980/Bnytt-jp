title: 'Få svenskar kan tänka sig att dela sitt boende med andra'
ingress: |
  <p>Trots rådande bostadsbrist i landet är det få svenska bostadsrättsägare som kan tänka sig att dela på sitt boende. Det visar en undersökning som Sveriges Bostadsrättscentrum (SBC) har gjort.
  </p>
  
intro_image: /assets/img/mostphotos/30615502-balkonger.jpg
long_form:
  -
    type: text
    text: |
      <p>I den nya rapporten har SBC undersökt hur svenska
      bostadsrättsägare ställer sig till att dela boyta med sina grannar i framtiden.
      Undersökningen är gjord genom en webbenkät som skickats ut under januari i år
      och drygt 1000 bostadsrättsägare i åldrarna mellan 18 och 65 deltog. Enligt
      rapporten är det inte särskilt många som ställer sig positiva till delade
      boytor, då 86 procent inte kan tänka sig att dela sitt boende med andra på sikt.<br>– Det är inte förvånande,
      men jag tror att över tid kan vi se en förändring i det här. Går man tillbaka
      ett tag var det inte många som kunde tänka sig att dela på en cykel eller ett
      verktyg heller, men idag ser många fler positivt på det, säger Helena Klåvus,
      IT- och utvecklingschef på Sveriges Bostadsrättscentrum., till
      Bostadsrättsnytt.</p><p>&nbsp;<br></p><p>När det gäller ägodelar kan drygt hälften tänka sig
      att dela på verktyg och gymredskap med sina grannar. När det kommer till
      hemelektronik, köksredskap och kläder är det dock få av bostadsrättsägarna som
      kan tänka sig att göra det i framtiden. Bland de som svarat att de kan tänka
      sig att dela på ytan i sin lägenhet är fem procent av dessa villiga att dela
      tv-rummet med andra. Hos styrelsemedlemmar i bostadsrättsföreningarna kan dock
      var tionde medlem tänka sig att dela på sällskapsrummet med andra.<br>– Det tror jag beror på att
      de som är styrelseledamöter lär känna fler folk som bor i föreningen och känner
      kanske ett litet ansvar i förhållande till övriga medlemmar för att man
      ansvarar för hur föreningen sköts, säger Helena Klåvus.</p><p>&nbsp;<br></p><p>Det som svenskarna helst inte vill dela på är sovrum,
      kök och badrum. Det som ligger bakom undersökningen är den rådande
      bostadsbristen i landet och hur problemet ska lösas. Enligt Boverket bor nio av
      tio svenskar i en kommun med brist på bostäder.<br>– Så vem vet&nbsp;om vi
      kommer gå så pass långt så att vi kan dela på vår boyta? Det ska bli spännande
      att se, men vi är verkligen inte där just nu, menar Helena Klåvus.</p>
      
template: articles/article
sponsored: false
artikel_typ: nyhet
views: 1180
puff_font_size: 24
article_font_size: 24
topnews_font_size: 48
clicks: 9
link: '1'
categories: ovrigt
tags:
  - sbc
  - 'helena klåvus'
  - 'delad boyta'
  - undersökning
  - bostadsrättsägare
  - toppnyhet
id: bc00030b-f83e-47c0-8c4f-1c64869531aa
