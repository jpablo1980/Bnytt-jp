title: 'Mäklarpanelen: Oro för höjd ränta dämpar marknaden'
ingress: |
  <p>Enligt den senast genomförda Mäklarpanelen, där mäklare från Fastighetsbyrån besvarar frågor kring bostadsmarknaden, har säljarna kvar sitt övertag på marknaden. Dock är detta övertag det lägsta på nära två år och oron för eventuella räntehöjningar dämpar marknaden.
  </p>
  
intro_image: /assets/img/mostphotos/41826898-stockholms-gator.jpg
long_form:
  -
    type: text
    text: '<p>Den ökade oron för ekonomin på grund av både krig och eventuella räntehöjningar har börjat visa sig på bostadsmarknaden.&nbsp;</p><p>– Säljarna har fortsatt ett övertag men jag tycker det är tydligt att osäkerheten i omvärlden börjar återspeglas även på bostadsmarknaden. Det vore onaturligt om inte kriget och dess följdeffekter skulle påverka. Framförallt får våra mäklare fler och fler frågor om räntehöjningar och märker av att det har en viss dämpande effekt. Både köpare och säljare har blivit lite mer avvaktande, säger Johan Engström, vd på Fastighetsbyrån, i ett pressmeddelande.&nbsp;</p><p><br></p><p>Enligt Fastighetsbyråns mäklare har säljarna störst fördel på marknaden med siffran 6,21 på en skala mellan noll till tio där noll symboliserar köparna och tio säljarna. I januari var siffran 6,76 och i april i fjol låg siffran på 7,72. Säljarnas fördel på bostadsmarknaden är på sin lägsta nivå sedan juni 2020. Även på nyproduktionsmarknaden har säljarnas fördel minskat. Nu landar siffran på 5,6. I januari var siffran 5,85.&nbsp;</p><p>– Framåt tror vi på en lite mer avvaktande marknad och att det även kommer avspeglas i prisutvecklingen. I praktiken innebär det att priserna inte fortsätter att stiga. Det sannolika är stillastående eller möjligen svagt sjunkande priser, säger Johan Engström.</p><p><br></p><p>Mäklarpanelen genomfördes 14-22 april i år i form av en enkät där 344 mäklare från Fastighetsbyrån i hela landet besvarat frågor kring bostadsmarknaden.</p>'
template: articles/article
sponsored: false
hide_from_home: false
artikel_typ: nyhet
views: 222
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - toppnyhet
  - mäklarpanelen
  - nyproduktion
  - fastighetsbyrån
id: cbd418fa-9880-4548-86a2-d330318d6a8a
