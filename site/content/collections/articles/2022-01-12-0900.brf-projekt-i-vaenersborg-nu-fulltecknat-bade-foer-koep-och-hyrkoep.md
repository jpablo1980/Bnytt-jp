title: 'Brf-projekt i Vänersborg nu fulltecknat – både för köp och hyrköp'
ingress: |
  <p>Riksbyggens nya projekt Brf Korseberg Fjärd i Vänersborg är nu fulltecknat, både gällande föreningens vanliga bostadsrätter och lägenheter för hyrköp. Det framgår av ett pressmeddelande från bostadsutvecklaren.
  </p>
  
intro_image: /assets/img/tmrw.riksbyggen.korseberg.among.the.nature.copyright.tmrw.se-1641901993.jpg
long_form:
  -
    type: text
    text: '<p>På Korseberg i Vänersborg, Västra Götaland, planerar bostadsutvecklaren Riksbyggen för en ny förening med både vanliga bostadsrätter och lägenheter för hyrköp. Projektet utgör utvecklarens tredje etapp i området.<br><br></p>'
  -
    type: image
    photo: /assets/img/tmrw.riksbyggen.korseberg.park.balcony.copyright.tmrw.se.jpg
    caption: 'Visionsbild av balkong, Brf Korseberg Fjärd i Vänersborg. Pressbild Riksbyggen'
    size: Normal
  -
    type: text
    text: '<p>Föreningen har fått namnet Brf Korseberg Fjärd och ska innehålla 54 lägenheter varav fem avsatts för så kallade hyrköp med unga vuxna som målgrupp. Projektet uppges nu vara fulltecknat och slutsålt. <br>– Det är fantastiskt roligt att intresset varit så stort för Hyrköp. Unga vuxna har en väldigt svår situation på bostadsmarknaden. Riksbyggen testar därför Hyrköp av bostadsrätt i ett antal projekt som ett led i arbetet att underlätta för unga att skaffa en bostad, säger Riksbyggens säljare Louise Stenbom i ett pressmeddelande från utvecklaren.<br><br>Brf Korseberg Fjärd ska utrustas med övernattningslägenhet och gemensamhetslokal som får uteplats med pergola. Utöver det kommer det finnas garage, carport och parkeringsplatser för bilar utomhus, även ett tiotal elbilsplatser ska installeras.<br><br></p>'
  -
    type: image
    photo: /assets/img/tmrw.riksbyggen.korseberg.park.forest.path.copyright.tmrw.se-1641902077.jpg
    caption: 'Visionsbild av Brf Korseberg Fjärd i Vänersborg. Pressbild Riksbyggen'
    size: Normal
  -
    type: text
    text: '<p>Föreningens hus är tänkta att få certifieringen Miljöbyggnad Silver och hustaken ska utrustas med solceller, medan komplementshusen får sedumtak.<br><br>Inflyttningen är tänkt att starta i slutet av innevarande år och Riksbyggen planerar redan för en fjärde etapp i området: Brf Korseberg Vik med säljstart 2022 och planerad inflyttning under 2024.<br>– Riksbyggens framgångsrika bostadsbyggande på Korseberg visar att det finns ett stort behov av fler nya bostäder i Vänersborg. Nu planerar vi för ytterligare en etapp med 41 bostäder och Riksbyggen vill fortsatt bidra kommunens tillväxt genom fler bostäder, säger Riksbyggen Bostads marknadsområdeschef Martin Linsten i pressmeddelandet. <br><br><b>Kort om hyrköp</b><br>Riksbyggens hyrköps-modell innebär att de boende hyr bostadsrätterna, med rätt till förtur vid köp. För att förturen ska gälla måste den boende köpa lägenheten inom fem år.</p>'
template: articles/article
sponsored: false
hide_from_home: false
artikel_typ: nyhet
views: 97
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - Riksbyggen
id: a8165bee-8f56-4eeb-970f-73a56d86471c
