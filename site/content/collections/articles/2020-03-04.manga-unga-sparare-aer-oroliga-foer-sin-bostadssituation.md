title: 'Många unga sparare oroliga för sin framtida bostadssituation'
ingress: |
  <p>Det är många unga vuxna som sparar pengar till en framtida bostad. En Novus-undersökning som Dagens industri tagit del av visar att hela 79 procent av de unga spararna oroar sig för sin kommande situation på bostadsmarknaden.
  </p>
  
intro_image: /assets/img/mostphotos/19393376-orange-spargris.jpg
long_form:
  -
    type: text
    text: '<p>En ny Novus-undersökning, gjord på uppdrag av branschorganisationen Byggföretagen, visar att 70 procent av de unga vuxna i åldern 18-25 sparar pengar till en bostad. Det står att läsa i tidningen Dagens industri. I undersökningen framgår det också att 79 procent av de som sparar oroar sig för sin framtida boendesituation. Nästan åtta av tio uppger att de inte haft möjlighet att köpa en bostad om de hade velat.<br>– Det är tydligt att unga sparar i ganska hög utsträckning, men att det ändå är väldigt svårt att få ihop till den kontantinsats som behövs för att till exempel köpa en etta i Stockholm, säger Anna Broman, bostadspolitisk expert på Byggföretagen, till Dagens industri. <br><br>En kontantinsats för en genomsnittlig etta i Stockholm går på minst 300 000 kronor. Detta klarar endast 14 procent av de unga vuxna av, berättar Anna Broman för Dagens industri. Ungefär en av fyra i undersökningen har sparat ihop 200 000 kronor eller mer. Det framgår även att andelen kvinnor som har besparingar över 200 000 kronor är 21 procent, medan det av männen är 31 procent. <br>– Man kan misstänka att både löneskillnader mellan könen och att fler kvinnor än män studerar vidare påverkar gruppernas möjlighet att spara. Det finns en tydlig jämställdhetsdimension på möjligheten att äga sitt boende kommer tyvärr alltför sällan fram i debatten, säger Anna Broman till tidningen.<br><br>För att unga vuxna ska komma in på bostadsmarknaden kan det krävas åtgärder, uppger Anna Broman för Dagens industri. Det kan handla om ett subventionerat sparande eller ett sänkt krav på kontantinsatsen på 15 procent.&nbsp;</p>'
template: articles/article
sponsored: false
artikel_typ: nyhet
views: 804
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'dagens industri'
  - novus
id: 951573fb-0246-4178-832e-36769dbc4c2e
