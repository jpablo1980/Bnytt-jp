title: 'Nya bud från TV4 gällande Com Hem'
ingress: |
  <p>TV4 uppges nu vilja pausa förhandlingen med Com Hem, för att återuppta den under första kvartalet 2020. Och då ska fler aktörer få möjlighet att delta.
  </p>
  
intro_image: /assets/img/casten_tv4.JPG
long_form:
  -
    type: text
    text: '<p>Under torsdagen den tolfte december gick <a href="https://bostadsrattsnytt.se/nyheter/ovrigt/2019-12-12-sa-manga-brf-er-aer-utan-tv4">Bostadsrättsnytt</a> ut med uppgiften att 12 000&nbsp;brf:er&nbsp;i landet har fastigheter anslutna till tv-leverantören Com&nbsp;Hem, som under tisdagen släckte ned TV4:s kanaler. I dessa&nbsp;brf:er&nbsp;finns det över 730 000 anslutna hushåll som berörs av nedsläckningen. Då avtalet för kanalerna löpt ut och någon överenskommelse mellan Com Hem och TV4 ännu inte nåtts, är tv-leverantörens kunder fortfarande utan dessa tv-kanaler.&nbsp;&nbsp;<br><br>Av det senaste pressmeddelandet från Com&nbsp;Hem framgår att de vill att det tidigare avtalet kompletteras. Ett förnyat avtal ska även inkludera rättigheter som ger deras och Boxers kunder möjlighet att se TV4-kanalerna och C&nbsp;More&nbsp;i flera plattformar än tv. Kunderna ska också kunna&nbsp;streama&nbsp;innehållet i surfplattor och mobiltelefoner, på samma sätt som Telias kunder kan.&nbsp;Com&nbsp;Hem vill dessutom ha ett avtal som sträcker sig fram till februari 2021. <br><br>I Sveriges Radio (SR) Ekot som sändes klockan 17:45 den tolfte december rapporterades att totalt 1,6 miljoner&nbsp;Com&nbsp;Hem-kunder fortfarande är utan TV4:s kanaler. I sändningen hördes även ett citat av Casten Almqvist, vd på TV4 och C&nbsp;More, där Com&nbsp;Hems förslag till nytt avtal beskrivs som “en massa nya rättigheter som de inte har haft tidigare” och inte vill betala något extra för. <br><br>Men i Ekots inslag framkom också ny information om vad som kan ligga bakom att TV4 ännu inte nått någon överenskommelse med&nbsp;Com&nbsp;Hem. TV4 uppges vilja att fler aktörer ska få möjlighet att konkurrera om de streaming-rättigheter som tv-leverantören vill ha. <br>– Som en följd av Telias köp av TV4 så ska vi enligt åtaganden till EU-kommissionen erbjuda rättigheter för så kallad strömmad tv till minst en aktör på marknaden. Det är en rättighet som vi egentligen ogärna ger ifrån oss, förklarar Casten Almqvist för Ekot. Han tillade också att förhandlingar med alla som är intresserade av dessa rättigheter ska inledas under första kvartalet 2020, och att&nbsp;Com&nbsp;Hem med hjälp av sin storlek och dominans på marknaden försöker tränga sig före i kön.<br><br>Efter det följde en intervju med Com Hem och Tele2:s presskontakt Joel Ibson. Han sade bland annat till Ekot att de inte kunde förstå varför de måste vänta till våren 2020, då förhandlingarna redan pågått under en längre tid. <br><br>Det senaste avsnittet av SR:s program Medierna, som sändes idag den 14 december, innehöll också ett inslag i ämnet. Där beskrev en reporter det hela som en pågående konflikt mellan&nbsp;Com&nbsp;Hem och TV4. Streaming-rättigheterna det förhandlats om hänvisas i inslaget till som OTT, Over-the-top&nbsp;media service, också kallat “tv över internet”. Av sändningen framgår att de åtaganden som EU-kommissionen ålagt Telia avseende OTT, i samband med köpet av TV4, innebär att Telia bara behöver låta en annan aktör köpa rättigheterna för det. Samtidigt säger Casten Almqvist i programmet att TV4 förbundit sig att gå ut “brett och stort och ut mot alla” innan de väljer ut en aktör.&nbsp; &nbsp;<br><br>När Mediernas reporter påpekar att TV4 ju enbart förbundit sig att gå ut till minst en aktör, och att de också får sälja OTT-rättigheterna till fler än bara en aktör, svarar Casten Almqvist såhär: <br>– Vi får göra vad vi vill, men det här är ju en oerhört stor sak och vi har liksom haft klara problem att förstå vad det är&nbsp;Com&nbsp;Hem vill göra.&nbsp;</p>'
template: articles/article
sponsored: false
artikel_typ: nyhet
views: 6220
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - Telia
  - TV4
  - 'Com Hem'
  - SR
  - Ekot
  - Medierna
  - 'Casten Almqvist'
  - 'C More'
  - EU-kommissionen
  - toppnyhet
id: d5d1d954-29f8-4506-9036-070eaa1e14ef
