title: 'Påstådd hantverkare vill åt 82-årings lägenhet'
ingress: |
  <p>En man som utgett sig för att vara hantverkare misstänks för att, via ett falskt gåvobrev, försöka ta över en 82-årig “kunds” bostadsrättslägenhet. Enligt Sydsvenskan har det inletts en förundersökning i ärendet.
  </p>
  
intro_image: /assets/img/36735051-utsikt-mot-turning-torso.jpg
long_form:
  -
    type: text
    text: '<p>Hösten 2021 anlitade 82-årige Benny Sköld hantverkare via en påstådd firma vid namn Seniorhantverkarna för att få hjälp med att röja upp i sin bostadsrättslägenhet i Malmö. Det kom dit fyra gulklädda män och röjde, för att sedan dumpa skräpet de tagit med därifrån på en cykelväg i Lund. Vidare försvann en nyckel och 40 000 kronor från Benny Skölds konto. <br><br>I samma veva fick bostadsrättsföreningen (en HSB-förening) där lägenheten ingår ett signerat och bevittnat gåvobrev där det framgick att Benny Sköld valt att skänka bort sin bostadsrätt till en man med förnamnet Gabriel. Mannen som angivits som gåvomottagare hette tidigare något annat och ingår enligt Sydsvenskan i en familj som äger en koncern med bluffbolag, där han ska vara en av de familjemedlemmar som är mest aktiv. <br><br>Gabriels bror, som även han bytt namn, uppges sitta i styrelsen för det bolag som pengarna från Seniorhantverkarna hamnar hos. Vidare ska ytterligare en bror, också med nytt namn, ha bevittnat gåvobrevet.<br><br>Benny Sköld ska enligt uppgift vara chockad och ställer sig frågande till påståendet om att han skulle ha valt att ge bort sin lägenhet, värd runt tre miljoner kronor, till en man han inte känner. Händelsen har polisanmälts och gåvobrevet bestridits. <br><br>I och med detta har åklagare Lars Morand inlett en förundersökning om det inträffade. Brottsrubriceringen är grovt ocker vilket kan innebära fyra år i fängelse. Bostadsrättsföreningen har också nekat Gabriel som medlem, varpå han valde att anlita en advokat för att bestrida föreningens beslut.<br><br>Jurister från HSB Malmö har åtagit sig att hantera ärendet, efter en förfrågan från bostadsrättsföreningen. Eftersom föreningen fått kännedom om att det hela utreds som grovt ocker är juristernas bedömning att överlåtelsen är ogiltig och att frågan om medlemskap inte kan behandlas innan saken är utredd.<br>– Det är ju en bevisfråga till syvende och sist. Om nu den här Gabriel står fast vid att han har rätt till lägenheten får han via ombud driva frågan till domstol, säger Lisa Renntun på HSB Malmös juridikavdelning till Sydsvenskan.&nbsp; &nbsp;</p>'
template: articles/article
sponsored: false
hide_from_home: false
artikel_typ: nyhet
views: 388
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - Sydsvenskan
  - 'HSB Malmö'
  - Toppnyhet
id: 69072514-e28a-4e7c-ba04-5e46db2b9ffa
