title: 'Bostadsrätter byggs i Kävlinge'
ingress: |
  <p>I Kävlinges nya bostadsområde Almelund ska 56 bostäder byggas. Bostäderna kommer byggas i form av villor, kedjehus samt bostadsrättshus. Detta stod nyligen klart efter att Peab Bostad och Liljewall arkiteters förslag för området vann i en markanvisningstävling, skriver Sydsvenskan.
  </p>
  
intro_image: /assets/img/mostphotos/e_rvykkervfn3kvxfwew12nrlk0.jpg
long_form:
  -
    type: text
    text: '<p>I Kävlinges västra delar ska ett nytt område byggas. I en markanvisningstävling skickade 17 företag in sina förslag på hur de ville bygga på platsen. De som vann var Liljewall arkitekter och Peab Bostad. Deras förslag innehöll en blandning av radhus, enplansvillor och kedjehus med totalt 56 bostäder. En del av bostäderna kommer att bli bostadsrätter, skriver Liljewall arkitekter i ett pressmeddelande.&nbsp;</p><p><br></p><p>Liljewall arkitekter och Peabs plan för det nya området Almelund är att det ska vara lummigt och variationen av olika hustyper ska locka en bred målgrupp. Husen ska ha stora fönster för att bjuda in naturen extra mycket och runt området finns cykelstigar och löpslingor.<br>– Vi tyckte det var fina hus av trevliga material som passade väl in i miljön, säger Pia Almström (M), kommunalråd, om hur vinnaren valdes. Det berättar hon för tidningen Sydsvenskan.&nbsp;</p><p><br></p>'
  -
    type: image
    photo: /assets/img/mostphotos/tjlqzpqywwo5skmbzyiz.jpg
    size: Normal
  -
    type: text
    text: '<p>En park ska finnas i anslutning till bostäderna. Bild: Liljewall Visual&nbsp;</p><p><br></p><p>Att det nya området ska bli av har inte alltid varit en självklarhet och än råder osäkerhet kring projektet. Området har varit omstritt i många år och för över tio år sedan tvångsinlöstes marken av kommunen. I mars i fjol antogs detaljplanen men den har överklagats. Nu befinner sig detaljplanen hos Mark- och miljödomstolen som är sista instans. <br>– Jag är helt säker på att detaljplanen godkänns, vi har inte fått några andra indikationer, säger Pia Almström till Sydsvenskan.</p><p><br></p><p>Enligt Sydsvenskan är planen att byggnationen av Almelund ska påbörjas under 2021.&nbsp;&nbsp;</p>'
template: articles/article
sponsored: false
artikel_typ: nyhet
views: 769
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: nyproduktion
tags:
  - sydsvenskan
  - kävlinge
id: a5c034bf-6783-4346-836a-80233fe89b50
