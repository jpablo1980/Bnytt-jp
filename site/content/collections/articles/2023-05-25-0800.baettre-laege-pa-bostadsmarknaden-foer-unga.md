title: 'Bättre läge på bomarknaden för unga'
ingress: |
  <p>Prisnedgången har gjort det möjligt för fler unga att köpa sin första lägenhet. Enligt en ny rapport från Skandia är bostadsmarknaden nu bättre för de unga, men det är dock tillfälligt.
  </p>
  
intro_image: /assets/img/mostphotos/61877736-stockholm-at-night.jpg
long_form:
  -
    type: text
    text: '<p>Bostadspriserna har sjunkit vilket har lett till att fler unga kommit in på bostadsmarknaden. Detta framgår av Skandias nya rapport Lön utan lägenhet 2023 – En rapport om ungas etablering på bostadsmarknaden.&nbsp;</p><p>– Just nu ser vi ett litet fönster för en ung person att kunna etablera sig på bostadsmarknaden. Men då krävs det både en fast inkomst och att man antingen har sparat ihop eller fått hjälp från anhöriga att klara insatsen. På det sättet kan man säga att nedgången i ekonomin inte bara varit negativ för unga personer idag, säger Arvid Krönmark, vd på Skandiabanken, i ett pressmeddelande.</p><p><br><br>De lägre priserna har gjort att fler köpt sin allra första lägenhet. I 22 av landets 25 större städer kan en 27-åring med typisk inkomst köpa en lägenhet på 29 kvadratmeter. Dock saknas möjligheten att köpa en bostad i Stockholm, Uppsala och Lund där det fortfarande är för dyrt. <br><br><br>Det förbättrade läget för unga är dock tillfälligt enligt Skandia. Bostadsbristen och det inbromsande bostadsbygget kan slå hårt mot de unga.&nbsp;</p><p>– När väl konjunkturen vänder och priserna på bostäder åter börjar stiga så riskerar ungdomar att bli de stora förlorarna. I och med att bostadsbygget fallit en bra bit under vad som behövs så riskerar det att bidra till att priserna stiger på ett sätt som utestänger stora grupper. Att en ung person på väg att etablera sig i vuxenlivet inte kan bo där man vill eller där jobben finns är ett växande problem. I längden riskerar det att leda till minskad tillväxt och försenad familjebildning vilket är ett problem inte bara för de som drabbas utan för hela samhället i stort, säger Arvid Krönmark.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 140
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - skandia
  - toppnyhet
  - unga
id: b8592ebf-3053-433f-8ec8-5d38a910b232
