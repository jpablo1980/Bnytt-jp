title: 'OBOS bygger ny brf i Sigtuna – i samarbete med Veidekke'
ingress: |
  <p>Bostadsutvecklarna OBOS och Veidekke ska tillsammans bygga en brf i Sigtuna norr om Stockholm. Säljstarten för projektet är satt till den 29 september i år.
  </p>
  
intro_image: /assets/img/honungskupan-2020-07-13-3d-nord-visualisering-web-0005.jpg
long_form:
  -
    type: text
    text: '<p>År 2016 vann bostadsutvecklaren OBOS en markanvisningstävling om att få bygga bostäder i den nya stadsdelen Sigtuna&nbsp;Stadsängar&nbsp;inom kommunen Sigtuna. Nu har OBOS ingått ett samarbete med&nbsp;Veidekke&nbsp;Entreprenad som entreprenör för att utveckla 53 bostadsrätter i området, vilka ska inrymmas i ett flerbostadshus.&nbsp;<br><br></p>'
  -
    type: image
    photo: /assets/img/brf-honungskupan-kvartersskiss.jpg
    caption: 'Kvartersskiss för Brf Honungskupan. Pressbild OBOS'
    size: Normal
  -
    type: text
    text: '<p>Säljstarten för brf-projektet har satts till den 29 september i år och inflyttning är beräknad till hösten år 2022. Lägenheterna kommer att byggas i storlekar från tvåor upp till fyror och uppges få egna balkonger eller uteplatser. <br>– På OBOS bygger vi framför allt industriellt i fabrik, men i detta projekt såg vi ett behov av en platsbyggd entreprenad, för att möta de särskilda bullerkraven. Vi beslutade oss för att handla upp&nbsp;Veidekke&nbsp;som entreprenör då de har en avdelning för träbyggnation, vilket var en viktig förutsättning i projektet, säger Tommy&nbsp;Waldnert&nbsp;som är fastighetsutvecklare på OBOS i ett pressmeddelande.&nbsp; <br><br>Samarbetet innebär att&nbsp;Veidekke&nbsp;bygger bostadsrätterna medan OBOS sedan utvecklar och säljer dessa. När allt är klart kommer Sveriges Bostadsrättscentrum (SBC) att stå för förvaltningen av bostadsrättsföreningen som ska heta Brf Honungskupan. Namnet är inspirerat av föreningens miljövänliga prägel som bland annat innefattar bikupor på innergården där föreningen kommer kunna producera sin egen honung. <br><br>Av pressmeddelandet från OBOS framgår också att kommunen har en kravlista för miljövänligt byggande som byggherrar måste förhålla sig till för att få uppföra bostäder i den nya stadsdelen.&nbsp; <br>Brf Honungskupans hus blir dels&nbsp;Svanenmärkt&nbsp;och föreningen kommer också att ha stort utrymme för cykelparkeringar under tak. <br><br>Vidare får föreningen kvalitetsmärkningen Trygg BRF som enligt&nbsp;Veidekkes&nbsp;hemsida är en certifiering för att öka köparens trygghet vid köp av nyproduktion:&nbsp;</p><p>“Med kvalitetsmärkningen Trygg BRF finns kritiska nyckeltal identifierade och beskrivs så att bostadskunden enkelt ska kunna jämföra de ekonomiska åtagandena och riskerna med nyproducerade bostäder i bostadsrättsföreningar.”&nbsp;</p>'
template: articles/article
sponsored: false
hide_from_home: false
artikel_typ: nyhet
views: 357
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - OBOS
  - Veidekke
  - SBC
  - Toppnyhet
id: 494c3b7e-876c-42fc-9b65-4575e324d178
