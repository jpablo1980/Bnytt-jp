title: 'Stockholms pampigaste våningar saluförs sällan öppet – så kan försäljningarna gå till'
ingress: |
  <p>Huvudstadens mest exklusiva lägenheter brukar inte hamna på sajter som Hemnet, utan säljs istället under hand. Det rapporterar Aftonbladet som tittat närmare på hur försäljningsprocessen för dessa objekt kan se ut.
  </p>
  
intro_image: /assets/img/47735026-strandvagen-i-stockholm-en-vinter-kvall.jpg
long_form:
  -
    type: text
    text: '<p>Utanför den öppna bostadsmarknaden sker försäljningar av exklusiva objekt i det dolda. Enligt tidningen Aftonbladet, som tittat närmare på fenomenet, finns det nästan inga gränser för hur mycket vissa är villiga att betala om “rätt objekt” dyker upp. <br>– Människor som befinner sig på den absoluta toppnivån blir ganska kräsna, säger fastighetsmäklaren Niklas Berntzon på byrån ESNY till Aftonbladet. <br><br>Ett exempel som tas upp i tidningens artikel är en lägenhet i närheten av Strandvägen på Östermalm i Stockholm, med sju rum fördelade på 244 kvadratmeter. Objektet kommer bland annat med två balkonger och en klädkammare så stor att verkar kunna inrymma en etta med kokvrå. Priset för lägenheten ska ligga på 57 miljoner kronor och ägaren till den uppges vara en affärsman som spenderar en stor del av sin tid utomlands. <br><br>Mäklarens tanke är att försäljningen av lägenheten ska ske i det närmaste fullkomligt diskret. <br>– Planen är att genomföra en underhandsförsäljning, alltså utan att gå ut på den öppna marknaden, förklarar han för Aftonbladet. Han tillägger också att det i de flesta fall är den mest effektiva lösningen för att hitta rätt köpare för denna typ av objekt.<br><br>Fördelar som lyfts med försäljning under hand är att säljaren inte behöver visa upp sin bostad offentligt, att risken för oseriösa spekulanter minskar, samt att den som köper objektet slipper delta i en budgivning. Samtidigt får säljaren aldrig reda på hur högt slutpris en budgivning hade kunnat resultera i. Dock brukar inte prislappen vara avgörande för mycket förmögna spekulanter på jakt efter denna typ av objekt. <br>– Om läget är perfekt och bostaden har de attribut som efterfrågas så finns det gott om människor som kan betala nästan hur mycket som helst, fortsätter Niklas Berntzon.<br><br>Den senaste tiden har prisutvecklingen för lyxiga våningar på Östermalm gått i samma riktning som snittpriserna i de centrala delarna av huvudstaden; det vill säga stadigt uppåt. Tidigare i år ska Niklas Berntzon ha sålt ett objekt om 510 kvadratmeter för 93 miljoner kronor. <br>– Det var rekord då, men jag vet inte om det har stått sig sedan dess. Det finns många bra mäklare där ute och priserna på de största våningarna har skjutit i höjden rejält, säger han till Aftonbladet.</p>'
template: articles/article
sponsored: false
hide_from_home: false
artikel_typ: nyhet
views: 849
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Aftonbladet
  - ESNY
  - Toppnyhet
id: a79c2d9d-0902-4611-bcff-80ad19094170
