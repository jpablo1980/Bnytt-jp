title: 'Bank beviljade bolån för bostadsrätt – var egentligen hyresrätt'
ingress: |
  <p>En man beviljades bolån hos banken Nordea för köp av en bostadsrätt utanför Stockholm. Dock visade det sig att lägenheten egentligen var en hyresrätt och banken krävde därför mannen på ersättning i domstol. Det rapporterar tidningen Hem & Hyra.
  </p>
  
intro_image: /assets/img/34235397-utsikt-over-sollentuna-sverige.jpg
long_form:
  -
    type: text
    text: '<p>Under inledningen av år 2021 skrev en man på vad som såg ut att vara ett upplåtelseavtal för en bostadsrättslägenhet i Sollentuna utanför Stockholm. Han beviljades också bolån av banken Nordea på nära två miljoner kronor för att finansiera köpet. Men banken upptäckte senare att lägenheten egentligen var en hyresrätt, polisanmälde mannen för bedrägeri och krävde återbetalning av bolånet. Det skriver tidningen <a href="https://www.hemhyra.se/nyheter/bostadsratt-visade-sig-vara-hyresratt-kravdes-pa-en-halv-miljon-av-banken-hela-mitt-liv-ar-forstort/">Hem &amp; Hyra</a>.<br><br>Dock hade bolånetagaren fört över pengarna direkt till en person som påstått att en brf hade lägenheten till salu och kunde därför inte göra någon återbetalning. Det var överenskommet att pengarna skulle gå till föreningen, men kontonumret som angavs i avtalet gick till en privatperson.&nbsp;<br><br>En mäklare vid en känd mäklarkedjas kontor i Sollentuna hade också värderat lägenheten, vilken egentligen var en hyresrätt, till drygt tre miljoner kronor. Enligt mäklarens utlåtande som skickades med bolåneansökan skulle det handla om förvärv av en tidigare hyresrätt som ombildats till bostadsrätt, men så var alltså inte fallet.&nbsp; <br><br>Enligt <a href="https://www.hemhyra.se/nyheter/nordea-godkande-lan-trots-att-bostadsratt-var-hyresratt-oerhort-slarv/">Hem &amp; Hyras</a> rapportering gjorde banken Nordea aldrig någon närmare kontroll av det angivna kontot för överföringen, bostadsrättsföreningens namn eller organisationsnummer. Privatkontot som de utlånade pengarna sattes in på hade ingen koppling till vare sig bostadsrättsföreningen eller låntagaren. Handläggaren på banken som hanterade den aktuella bolåneansökan har förlorat jobbet och sin licens.<br><br>Förra året togs fallet upp i domstol. Nordea hävdade att banken åsamkats förmögenhetsskada och krävde återbetalning av hela lånesumman men det slutade senare med en förlikning där beloppet sänktes till en halv miljon kronor. Nu i februari fick bolånetagaren bekräftat från banken att skulden är betald.<br><br>För personen som fick bolånekapitalet överfört till sitt konto väntar snart rättegång, där det ska prövas om han gjort sig skyldig till grovt bedrägeri.<br>– Jag hoppas att rätten kommer med en dom som gör att jag kan få tillbaka mina pengar. Jag hoppas att rättvisan ska segra, säger bolånetagaren till Hem &amp; Hyra.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 29
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Hem & Hyra'
  - Toppnyhet
id: 7d05f6c7-248f-4820-be75-87c928ce99d7
