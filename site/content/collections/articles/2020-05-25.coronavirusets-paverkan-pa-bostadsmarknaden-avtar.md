title: 'Coronavirusets påverkan på bostadsmarknaden avtar'
ingress: |
  <p>Det prisfall som skedde runt om i landets storstadsområden till följderna av coronapandemin ser nu ut att stanna av. Även ökningen av antal objekt till salu, som skedde då coronakrisen började, har även den planat ut. Detta framgår av ett pressmeddelande från SBAB.
  </p>
  
intro_image: /assets/img/mostphotos/35425128-cityscape-over-downtown-malmo-sweden.jpg
long_form:
  -
    type: text
    text: '<p>SBAB har utifrån data från Booli, daterad den 17 maj, kommit fram till att coronavirusets effekt på bostadsmarknaden i Sveriges storstadsområden inte varit så stor. Priserna föll i början av pandemin, men i Stockholms län går det att se att prisfallet nu stannat av. Det är till och med så att bostadspriserna börjat stiga igen. I Göteborg har priserna fortsatt att sjunka något. I april sjönk priserna rejält i Skåne län men enligt SBAB har nu priserna på bostadsrätter återhämtat sig.&nbsp;<br>– I Göteborg har kvadratmeterpriserna på bostadsrätter fortsatt att falla något sedan vår senaste uppdatering för två veckor sedan, men prisnedgången mätt sedan årsskiftet är, liksom för Stockholm och Skåne län, måttlig. Det är förstås för tidigt att säga att bostadsmarknaden är immun mot coronakrisen. Men så här långt måste man ändå konstatera att den står emot krisen väl och ungefär i linje med vad vi hade förväntat oss. Framöver hänger mycket på hur hög och långvarig arbetslösheten blir, men också på ränteutvecklingen, säger Robert Boije, chefsekonom på SBAB, i ett pressmeddelande.&nbsp;</p><p><br></p><p>Enligt pressmeddelandet från SBAB tar försäljningen av bostäder nu längre tid men omsättningen är kvar på en hög nivå, om man jämför med samma period tidigare år. En annan trend som gått att märka sedan coronapandemin började är att utbudet av både småhus och bostadsrätter ökat i Göteborg, Stockholm och Malmö och även Sverige som helhet. Dock visar nu statistiken från Booli att utbudsökningen börjar klinga av.<br>– Att utbudsökningen ser ut att plana ut är ett hälsotecken för bostadsmarknaden. Det indikerar att köpare och säljare nu i större utsträckning anpassat sig till nya situationen, säger Robert Boije.</p>'
template: articles/article
sponsored: false
hide_from_home: false
artikel_typ: nyhet
views: 2340
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - sbab
  - booli
  - corona
  - toppnyhet
id: 806b9ea2-1888-4c87-b8ef-13820b69518f
