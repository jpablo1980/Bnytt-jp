title: '150 nya bostäder ska byggas i stadsdelen Södra Källtorp'
ingress: |
  <p>Södra Källtorp i Västerås ska bli en ny stadsdel med närhet till både natur och stadsliv. Nu står det klart att två byggbolag ska uppföra drygt 150 nya lägenheter i området. Detta enligt ett pressmeddelande från Västerås stad.
  </p>
  
intro_image: /assets/img/mostphotos/wssqfn9j3jiszkblucbb.jpg
long_form:
  -
    type: text
    text: '<p>Centralt i Västerås med angränsning till Eriksborg, Vallby och Råby ligger Södra Källtorp. I området ska en ny stadsdel växa fram med totalt 700 bostäder, äldreboende, förskola och idrottsplatser. Inför att marken skulle delas upp och tilldelas olika byggbolag inkom många bud. <br>– Det känns väldigt bra att vi nu på allvar börjar byggandet av en helt ny stadsdel. Jag är också mycket glad att vi fått så många konkurrenskraftiga anbud från så många aktörer. Det visar att Västerås är fortsatt mycket attraktivt att bygga i, säger Jesper Brandberg (L), kommunalråd och ordförande i fastighetsnämnden, i ett pressmeddelande.&nbsp;</p><p><br></p><p>I de nordöstra delarna av Södra Källtorp ska aktören Carpenter bygga två mindre flerbostadshus med fyra våningar, tre radhus och nio mindre flerbostadshus med tre våningar. Det kommer sammanlagt bli 96 lägenheter, både hyresrätter och bostadsrätter. Storleken på lägenheterna varierar från ett till fem rum och kök. På platsen där Wenströmska skolan tidigare låg ska EA Fastigheter bygga. Rivningen av det som tidigare var Sveriges största gymnasieskola kommer att vara klar i mars 2020. EA Fastigheter ska uppföra tolv mindre flerbostadshus med två eller tre våningar. Här är det enbart bostadsrätter i storlekarna två till fyra rum och kök.&nbsp;</p><p><br></p><p>Carpenter och EA Fastigheter ska enligt pressmeddelandet från Västerås stad även bygga lekplatser, kvartersgator och grönområden i sina områden.&nbsp;</p>'
template: articles/article
sponsored: false
artikel_typ: nyhet
views: 1253
puff_font_size: 24
article_font_size: 24
topnews_font_size: 48
region:
  - be2b6036-73b1-4f95-9957-4ad5bcabc684
clicks: 0
link: '1'
categories: nyproduktion
tags:
  - 'Södra källtorp'
  - carpenter
  - 'ea fastigheter'
  - Toppnyhet
id: 7c6ac389-c55f-4096-ba36-3c5c38dc17ac
