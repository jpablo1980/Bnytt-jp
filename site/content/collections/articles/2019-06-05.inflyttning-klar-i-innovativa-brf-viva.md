title: '​Inflyttningen till innovativa Brf Viva avslutad'
ingress: |
  <p>Nu har inflyttningen till Riksbyggens Brf Vivas 132 bostadsrätter avslutats, ett bostadsprojekt i Göteborg med flera innovativa och hållbara lösningar.   <br>
  </p>
  
intro_image: /assets/img/bilder_nyheter/img_1139.jpg
long_form:
  -
    type: text
    text: |
      <p>Inflyttningen till Riksbyggens Brf Viva blev nyligen klar. Det sista flyttlasset till föreningens hus gick i förra veckan och nu är alla 132 lägenheter bebodda, enligt ett pressmeddelande från Riksbyggen.  
      
      Brf Viva är belägen i Guldheden, Göteborg, och tanken bakom nyproduktionen har varit att åstadkomma ett innovativt och hållbart bostadsprojekt. Till exempel var föreningen först ut med att testa energilagring i batterier från elbussar, vilket <a href="https://bostadsrattsnytt.se/nyheter/energi-och-miljo/2018-12-07-energisystem-i-brf-far-skjuts-av-bussbatteri">Bostadsrättsnytt</a> skrivit om i en tidigare artikel. <br><br>Huset har också byggts med en typ av betong som innebär 30 procent mindre klimatpåverkan än den vanliga varianten. Utöver det är sex av föreningens lägenheter så kallade “ungdomsettor”, vilket innebär att köparna måste vara mellan 18 – 30 år. De såldes för ynka 95 000 kronor styck, mot att köparna förband sig att betala en högre månadsavgift än för en traditionell bostadsrätt.&nbsp;<br><br></p>
      
  -
    type: image
    photo: /assets/img/bilder_nyheter/img_4783.JPG
    caption: 'Nyinflyttade i Brf Viva som samlats för en träff i föreningens gemensamma orangeri. Foto: Annika Olsson, Riksbyggen'
    size: Normal
  -
    type: text
    text: '<p><br>Innovationerna i Brf Viva har tagits fram med hjälp av forskning inom Positive Footprint Housing, PFH, med ett helhetstänk kring innovativ bostads- och stadsutveckling med fokus på hållbarhet. Och forskarnas projekt får sin första praktiska tillämpning i just denna bostadsrättsförening.<br></p><p>– Efter många år av forskning, planering och sedan byggnation är Brf Viva nu färdigställt. Det är en fantastisk känsla och med Brf Viva går Riksbyggen i bräschen för ett mer hållbart byggande, säger Mikael Ahlén, marknadsområdeschef på Riksbyggen Bostad Väst, i pressmeddelandet.&nbsp;&nbsp;</p>'
template: articles/article
sponsored: false
artikel_typ: nyhet
views: 820
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 23
link: '1'
categories: nyproduktion
tags:
  - Riksbyggen
  - PFH
  - Toppnyhet
id: 1b362966-c687-4230-8bdf-0d721b7c494a
