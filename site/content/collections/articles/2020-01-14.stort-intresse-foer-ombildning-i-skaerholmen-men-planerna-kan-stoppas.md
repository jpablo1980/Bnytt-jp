title: 'Stort intresse för ombildning i Skärholmen – men planerna kan stoppas'
ingress: |
  <p>Nyligen löpte anmälningstiden ut för ombildning från hyresrätter till bostadsrätter i Stockholms ytterområden. Från Skärholmen har flest anmälningar inkommit, men de flesta av ansökningarna kommer att nekas av Stockholm stad. Detta rapporterar SVT.
  </p>
  
intro_image: /assets/img/mostphotos/23376508-skarholmens-tunnelbanestation-i-sodra-stockholm.jpg
long_form:
  -
    type: text
    text: '<p>I februari 2019 gav kommunfullmäktige i Stockholm grönt ljus för ombildningar i elva av Stockholms stadsdelar – Rinkeby, Grimsta, Husby, Hökarängen, Rågsved, Hässelby gård, Fagersjö, Skärholmen, Bagarmossen, Västertorp och Sätra.&nbsp;&nbsp; &nbsp;Ansökningstiden löpte ut vid årsskiftet och intresset har varit svalt, något som <a href="https://bostadsrattsnytt.se/nyheter/bostadsmarknad/2019-08-30-svalt-intresse-foer-ombildningar-i-stockholms-ytterstad">Bostadsrättsnytt</a> tidigare skrivit om. Men i Skärholmen har viljan att ombilda hyresrätter till bostadsrätter varit stor. Totalt är det nio föreningar med 839 lägenheter som vill förändra sin bostadsform. Dock kommer många av anmälningarna nekas ombildning på grund av stadens regelverk, skriver SVT.</p><p><br></p><p>Stockholms stads regler säger att minst 60 procent av bostäderna som finns i stadsdelarna ska förbli hyresrätter. Beräknat på de senaste siffrorna över antalet hyresrätter i Skärholmen får endast 240 hyresrätter ombildas till bostadsrätter. En av fastigheterna i stadsdelen som skickat in en intresseanmälan innehåller 293 lägenheter. De kommer med största sannolikhet få sin ansökan avslagen. Stockholms stad är tydliga med att de inte kommer tumma på regeln om 60 procent hyresrätter.<br>– I ett sådant läge går man vidare till nästa förening som är mindre. Så min bedömning är att vi kommer att kunna gå vidare med de här ansökningarna i Skärholmen på ett eller annat vis, säger bostadsborgarrådet Dennis Wedin (M) till SVT.&nbsp;</p><p><br></p><p>Även de hyresrätter i Sätra som anmält intresse för ombildning kan få ett negativt besked. Där är det endast 35 lägenheter som får ombildas innan 60 procent-gränsen är nådd. Då kan ombildningarna i stadsdelen stoppas helt då alla anmälda fastigheter innehåller för många lägenheter.&nbsp;</p><p><br></p><p>Siffrorna om antal hyresrätter kommer från Stockholms Stadshus AB och grundas på statistik från årsskiftet 2017-2018. Det kan hända att antalet hyresrätter förändrats sedan dess och i februari kommer ny statistik. Då kan Stockholm stad ta beslut om vilka ombildningar som blir av.&nbsp;</p>'
template: articles/article
sponsored: false
artikel_typ: nyhet
views: 3894
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - svt
  - skärholmen
  - sätra
id: e58624d2-21ba-4726-805e-753588d72ad6
