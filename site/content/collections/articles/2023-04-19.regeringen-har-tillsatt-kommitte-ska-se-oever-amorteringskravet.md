title: 'Regeringen har tillsatt kommitté – ska se över amorteringskravet'
ingress: |
  <p>Nyligen tillsatte regeringen en kommitté som fått i uppdrag att utreda låntagarbaserade makrotillsynsåtgärder, där amorteringskravet ingår. Det rapporterar Di.
  </p>
  
intro_image: /assets/img/skarmavbild-2023-04-19-kl.-10.58.53.png
long_form:
  -
    type: text
    text: '<p>Innan valet lovade Moderaterna att ekonomiskt pressade hushåll skulle få en <a href="https://bostadsrattsnytt.se/nyheter/bostadsmarknad/2022-09-09-oekat-tryck-foer-att-se-oever-amorteringskravet">tillfällig paus</a> från amorteringskravet. När partiet senare hamnade i regeringsställning fick förslaget hård kritik, bland annat från <a href="https://bostadsrattsnytt.se/nyheter/bolan/2022-10-14-fi-avrader-fran-att-pausa-amorteringskrav">Finansinspektionen</a> (Fi) som avrådde ifrån en sådan paus eller förändringar av kravet. Även tidigare <a href="https://bostadsrattsnytt.se/nyheter/rantor/2022-10-27-ingves-pausat-amorteringskrav-kan-leda-till-stoerre-reporantehoejningar">riksbankschef</a> Stefan Ingves var kritisk och liknade den föreslagna pausen vid att “skjuta sig själv i foten”.&nbsp; <br><br>Enligt tidningen Dagens industris (Di) rapportering har det moderatledda finansdepartementet “filat på ett motdrag” i det tysta. Finansmarknadsminister Niklas Wykman (M) ska nyligen ha tillsatt en kommitté för att se över något som går under benämningen “låntagarbaserade makrotillsynsåtgärder”, som inkluderar bolånetak och amorteringskraven. <br><br>Av Di:s artikel framgår också att det finns två “uttalade kritiker” i gruppen som är satt att utreda förslaget. Den ena är professor Peter Englund vid Handelshögskolan i Stockholm. Han ska tidigare genom remissvar ha avrått från införandet av det andra amorteringskravet, bland annat med hänvisning till den negativa påverkan det skulle kunna ha på berörda hushåll. <br><br>Den andra kritiska rösten i gruppen tillhör professor John Hassler, aktiv vid Stockholms universitet. Han har bland annat lyft omständigheten att det finns betydande kostnader kopplade till amorteringskrav.&nbsp; &nbsp;<br><br>Resultatet av kommitténs utredning ska presenteras i oktober nästa år.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 228
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Di
  - Regeringen
  - Fi
  - Riksbanken
id: 2f698d4c-15b3-471f-8ebb-f3442edf7641
