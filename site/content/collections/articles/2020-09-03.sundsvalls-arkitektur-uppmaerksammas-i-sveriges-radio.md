title: 'Sundsvalls arkitektur uppmärksammas i Sveriges Radio'
ingress: |
  <p>I radioprogrammet Stadsinspektionen har ett avsnitt tillägnats arkitekturen i Sundsvall, som både hyllas och möter kritik. Den gamla arkitekturen hotas av nyproduktion, menar programledaren Mark Isitt.
  </p>
  
intro_image: /assets/img/mostphotos/39734308-sundsvall-15.jpg
long_form:
  -
    type: text
    text: '<p>I P1:s program Stadsinspektionen är arkitekturkritikern Mark Isitt till en början lyrisk över Sundsvalls byggnader. Ord som fantastiskt, världsklass och fornnordiskt används för att beskriva staden, som byggdes upp på nytt efter den ödeläggande branden 1888.&nbsp;</p><p><br></p><p>När Mark Isitt kommer till Sundsvalls nya stadsdel Norra Kajen är han däremot inte imponerad och anser att den inte hänger ihop med den gamla stenstaden. I Sundsvalls stadsvision står det att Norra Kajen skulle byggas som en fortsättning på den klassiska kvarterstaden som stenstaden är, med finmaskigt kvartersnät och trygg miljö. Detta menar Mark Isitt att byggföretagen inte alls efterföljt. I radioprogrammet ställs Anders Hedenius, socialdemokratisk ordförande i stadsbyggnadsnämnden, till svars. Han erkänner att de inte ställt krav på fastighetsutvecklarna då de varit rädda att företagen då skulle ställa in byggplanerna. Anders Hedenius säger också i programmet att det tidigare inte funnits ett intresse för att komma och bygga i Sundsvall och när det väl kom någon var de bara glada.&nbsp;</p><p><br></p><p>Även arkitekten Erik Norin, vice ordförande i Arkitekturupproret, tycker att den nyproducerade delen av Sundsvall är problematisk. Han säger i programmet att staden är byggd som en förort.&nbsp;</p><p><br></p><p>Arkitekterna Rahel Belatchew och Inger Thede pratar i slutet av programmet om att Sundsvall borde tänka på sin historia och bli Sveriges främsta trästad.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 436
puff_font_size: 24
article_font_size: 24
topnews_font_size: 48
region:
  - 004eb45e-a37c-402e-9ed4-59b5d3deafd6
clicks: 0
link: '1'
categories: ovrigt
tags:
  - 'sveriges radio'
  - stadsinspektionen
  - sundsvall
  - toppnyhet
id: 23c9dcf7-c1d6-4b2c-bf4c-e434be3f1516
