title: 'Göteborgs Stad drar tillbaka höjning av tomträttsavgift'
ingress: |
  <p>Efter en ny dom i MÖD har Göteborgs Stad gått med på att dra tillbaka orimligt höga höjningar av tomträttsavgifterna. Det skriver HSB Göteborg i ett pressmeddelande.
  </p>
  
intro_image: /assets/img/mostphotos/tomtratt.jpg
long_form:
  -
    type: text
    text: '<p>I Göteborg, liksom i Stockholm och Malmö. har bostadsrätter byggda på tomträtter, det vill säga att kommunen äger marken, plågats av höjda avgifter. Dessa tomträttsavgälder har varit ämne för diskussion då avgifterna höjts rejält och att det är svårt för föreningar att köpa loss marken på grund av för högt pris. <br><br>Totalt finns ett 50-tal bostadsrättsföreningar i Göteborg som ligger på tomträtter. Nu skriver HSB Göteborg att de tillsammans med fyra stora bostadsrättsföreningar från Göteborg gått ihop och tagit upp frågan till Mark- och miljööverdomstolen (MÖD). Efter en ny dom har staden gått med på en uppgörelse som innebär att de ska dra tillbaka de oskäliga höjningarna av tomrättsavgälden.&nbsp;</p><p>– Det har nåtts en efterlängtad delseger i kampen för rättvisa och ekonomiskt hållbara tomträttsavgälder i Göteborg! Samtidigt riskerar fortfarande tusentals göteborgare att drabbas av chockhöjda avgifter, och det är givetvis oroande. Förlikningen förändrar med andra ord inte det faktum att det behövs en ny modell för beräkning av tomträttsavgälder. Nu hoppas vi på handlingskraft från stadens sida, säger Lars Göran Andersson, vd för HSB Göteborg, i pressmeddelandet.<br><br>Det är 980 bostadsrätter och ett antal hyresrätter som berörs av beslutet. Den nya tomträttsavgälden räknas på en procents ränta. Detta ger en betydligt lägre avgift än den som Göteborgs Stad tidigare velat ha, en nära halvering.&nbsp;</p><p>– Nu är det dags att Göteborgs stad ger alla bostadsrättsföreningar upplåtna med tomträtt möjlighet till ett tryggt och långsiktigt boende genom att erbjuda mer rimliga nivåer. Annars kommer det leda till att allt fler bestrider avgälden, med kostsamma domstolstvister som följd. Redan idag ligger ett 60-tal tomträttsmål där Göteborgs stad är part hos Mark- och miljödomstolen. Det är tydligt att HSB:s medlemmar drabbas hårt av höjningarna, och vi kan inte längre sitta på händerna och hoppas på stadens goda vilja, säger Lars Göran Andersson.</p>'
template: articles/article
sponsored: false
hide_from_home: false
artikel_typ: nyhet
views: 1791
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: ovrigt
tags:
  - toppnyhet
  - markochmiljödomstolen
  - hsb
  - göteborg
  - tomträtt
id: b4ff70d2-94ee-4014-afcd-19ac6eab5714
