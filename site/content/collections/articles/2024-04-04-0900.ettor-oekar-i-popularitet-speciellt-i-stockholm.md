title: 'Ettor ökar i popularitet – speciellt i Stockholm'
ingress: |
  <p>Nu när borättsmarknaden börjar vända upp är det särskilt ettor som ökar i popularitet, framför allt i Stockholm. Det uppger Boolis marknadschef Josephine Linghammar till Svenska Dagbladet (SvD).
  </p>
  
intro_image: /assets/img/img-8330.jpg
long_form:
  -
    type: text
    text: '<p>Bostadsrättsmarknaden ser nu ut att börja vända upp igen, skriver tidningen Svenska Dagbladet (SvD) med hänvisning till statistik från bostadssajten Booli. Jämfört med för ett år sedan så syns den största prisuppgången för ettor, vilket uppges vara speciellt tydligt i Storstockholm där de ökar mest. <br>– Vi ser att det särskilt är ettorna som ökar i popularitet. Det beror nog på att boendekostnaderna trots allt är lägre för ettor än för stora bostäder, säger Boolis marknadschef Josephine Linghammar till SvD. <br><br>Samtidigt fortsätter prispressen på större lägenheter med minst fyra rum i huvudstaden. En trolig orsak till det kan vara att den storlekskategorin, som gick upp i pris under pandemin, nu kommer med högre ränte- och driftskostnader.<br><br>Enligt Josephine Linghammar är det också fler som lägger bud på ettor än på större bostadsrätter. Hon tillägger att ettor anses vara mer konjunkturkänsliga då målgruppen av köpare normalt sett är en person som ensam står för finansieringen. <br><br>Även om läget på bomarknaden ser ut att ljusna fortsätter utbudet att vara stort, oavsett storleksklass. Det syns extra tydligt i kategorin “snart till salu”.&nbsp;</p><p>– Men i detta högre utbud ser vi att antalet budgivare har minskat mindre för ettor än för övriga lägenheter jämfört med föregående år. Så även det tyder på att ettor är relativt hetare, säger Josephine Linghammar till SvD.</p>'
template: articles/article
sponsored: false
hide_from_home: false
artikel_typ: nyhet
views: 488
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - SvD
  - Booli
  - Toppnyhet
id: 6dc3161e-51a1-4f76-b35a-6c12ad61716f
