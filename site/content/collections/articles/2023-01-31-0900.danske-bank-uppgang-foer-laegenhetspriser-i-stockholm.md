title: 'Danske Bank: Uppgång för lägenhetspriser i Stockholm'
ingress: |
  <p>Bostadsrättspriserna i Stockholms kommun vände upp i början av 2023, efter månader av nedgång. Det visar Danske Banks senaste Boprisindikator.
  </p>
  
intro_image: /assets/img/skarmavbild-2023-01-30-kl.-18.13.45.png
long_form:
  -
    type: text
    text: '<p>I <a href="https://bostadsrattsnytt.se/region/stockholm/boprisutveckling/2022-12-29-danske-bank-bostadspriserna-fortsaetter-nedat">december 2022</a> gick bostadsrättspriserna i Stockholms kommun ned med 0,5 procent, enligt Danske Banks Boprisindikator. Säsongsrensat blev resultatet minus 0,6 procent. <br>Under januari i år syns dock en vändning med en notering på plus 2,6 procent. I säsongsrensade termer landar resultatet på plus 0,7 procent och lägenheter i samtliga storleksklasser ska ha bidragit till uppgången. <br><br>Det ska vara det första positiva resultatet för Boprisindikatorn sedan augusti förra året, men snart kan priserna sjunka igen. Banken räknar med ett tapp redan under februari då Riksbanken väntas höja styrräntan ytterligare, troligen med 50 punkter.<br><br>Reporäntehöjningarna under 2022 verkar dessutom inte ha fått fullt effekt i svensk ekonomi ännu och bopriserna bedöms kunna stabiliseras först i vår, då fokus växlat till att sänka räntor och inflationen är på väg ned.&nbsp;</p><p>– Stockholms bostadsrättspriser steg något i säsongsrensade termer i januari. Troligtvis är det frågan om en temporär uppgång likt den i augusti. Vi ser med andra ord framför oss ett antal månader med fallande priser eftersom de flesta negativa faktorer som oförändrade amorteringskrav, fallande reallöner, höga elpriser, en vacklande arbetsmarknad samt Riksbankens fortsatta räntehöjningar tynger utsikterna, säger bankens chefekonom Michael Grahn i ett pressmeddelande.&nbsp;</p><p><br>Danske Banks Boprisindikator baseras på uppgifter om avslutade bostadsaffärer från bostadssajten Hemnet och ger samtidigt en prognos om utfallet av Valueguards Housing Index (HOX) för bostadsrätter i Stockholm.</p>'
template: articles/article
sponsored: false
hide_from_home: false
artikel_typ: nyhet
views: 174
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Danske Bank'
  - Valuaguard
  - Toppnyhet
id: af2cd97e-3fa2-4b6e-a794-07a499e0c4f8
