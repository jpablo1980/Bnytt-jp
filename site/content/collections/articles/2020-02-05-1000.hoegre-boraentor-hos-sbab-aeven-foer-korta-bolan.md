title: 'Högre boräntor hos SBAB – även för korta bolån'
ingress: |
  <p>Tisdagen den fjärde februari i år höjde SBAB listräntorna för bolån med bindningstider på ett till och med fem år, och den kortare på tre månader. Det framgår av ett pressmeddelande.
  </p>
  
intro_image: /assets/img/ritning-sbab-1580829813.jpg
long_form:
  -
    type: text
    text: '<p>Den 19 december förra året meddelade Riksbanken att reporäntan skulle höjas från minus 0,25 procent till noll procent, med start den åttonde januari 2020. I samband med <a href="https://bostadsrattsnytt.se/nyheter/rantor/2019-12-19-i-januari-foersvinner-minusraentan">beskedet</a> valde flera banker att höja sina räntor på bolån. En av de banker som inte hakade på då var statligt ägda SBAB. De valde istället att höja räntor den fjärde februari.&nbsp;&nbsp;<br><br>Men varför valde då SBAB att vänta till nu? I en kommentar till Bostadsrättsnytt förklarar Erik Wennergren, presschef på SBAB, att de helt enkelt hade möjligheten att behålla räntorna oförändrade fram till denna vecka. Och förändringen som skedde igår beskriver han som en mindre justering. Av ett pressmeddelande från banken framgår också att höjningen genomförts till följd av ökade upplåningskostnader. <br><br>Höjningen berör listräntor för bolån med bindningstider på tre månader, samt ett år upp till och med fem år. För bolån med den korta bindningstiden tre månader har räntan höjts med 0,10 procentenheter, och räntan för lån med en bindningstid på mellan ett till och med fem år har höjts med 0,05 procentenheter. <br><br>Den lägsta räntan för berörda bolån med tre månaders bindningstid uppges nu efter höjningen ligga på 1,29 procent. Den erbjuds till kunder med en belåningsgrad på högst 60 procent och ett lånebelopp på minst en miljon kronor. Utöver det ska bostaden ha energiklass A eller B vilket, vilket är kravet för ett <a href="https://bostadsrattsnytt.se/nyheter/energi-och-miljo/2018-06-21-sbabs-grona-lan-snart-for-bostadsratter">Grönt bolån</a>. <br><br>Exempelräntor för bolån på minst en miljon kronor och&nbsp;med en belåningsgrad på max 60 procent. Inom parentes står exempelräntor för låntagare som utöver detta har bostäder som uppfyller kraven för Grönt bolån:&nbsp;<br><br></p>'
  -
    type: image
    photo: /assets/img/sbab2.JPG
    size: Normal
  -
    type: text
    text: '<p><i>Källa: SBAB <br></i><br>Senast SBAB höjde räntor på bolån, innan den fjärde februari 2020, var den femte november förra året. Då gällde höjningen listräntor för bolån med ett till och med tio års bindningstid. Räntan för lån med tre månaders bindningstid lämnades då oförändrad.&nbsp;</p>'
template: articles/article
sponsored: false
artikel_typ: nyhet
views: 2008
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - SBSB
  - Riksbanken
id: aed010fc-d8f6-4894-8418-75a573033c36
