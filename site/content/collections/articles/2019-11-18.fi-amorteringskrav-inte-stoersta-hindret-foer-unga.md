title: 'FI: Amorteringskrav inte största hindret för unga på bomarknaden'
ingress: |
  <p>Den huvudsakliga orsaken bakom att unga fått det svårare att ta sig in på bostadsmarknaden är stigande bostadspriser, inte amorteringskraven. Det visar en ny analys från FI.
  </p>
  
intro_image: /assets/img/mostphotos/21904838-det-packas-infor-flytten-till-en-storre-lagenhet-solna_.jpg
long_form:
  -
    type: text
    text: '<p>Finansinspektionen (FI) har undersökt vilken den främsta orsaken är till att det blivit svårare för unga vuxna att köpa en egen bostad. Resultatet presenteras nu i en analys som går under namnet " FI-analys 19: Unga vuxnas ställning på bostadsmarknaden”. Den är skriven av Niclas Olsén&nbsp;Ingefeldt&nbsp;och Viktor Thell som är verksamma vid staben Ekonomisk analys på FI. <br><br>Hur de amorteringskrav, som FI införde under år 2016 och 2018, kan ha påverkat situationen för unga på marknaden uppges vara en central fråga i analysen. Bland annat har författarna studerat faktiska bostadsköp som ägt rum år 2012 och år 2015, och sedan skrivit fram dessa till hur förhållandena såg ut år 2018. Detta för att kunna undersöka hur till exempel bostadspriser, kreditprövning och amorteringskrav skulle ha påverkat förutsättningarna om motsvarande bostadsköp istället gjorts förra året.&nbsp; <br><br>Resultatet visar att 85 procent av de köp som unga gjorde under 2012, även hade kunnat genomföras år 2018 av liknande hushåll. För köp som ägde rum under 2015 hade 95 procent kunnat göras också förra året. Och trösklarna för unga när det kommer till bostadsköp har blivit högre sedan 2012. Enligt analysen är den främsta orsaken till detta stigande bostadspriser, medan amorteringskraven ska ha bidragit “i viss utsträckning”.&nbsp;</p>'
template: articles/article
sponsored: false
artikel_typ: nyhet
views: 3483
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - FI
id: 0225400c-d4dd-4754-9e46-4e8f869ff96b
