title: 'Mäklare uppger inte alltid bostadens nettoskuld'
ingress: |
  <p>Enligt lag ska en bostadsrätts så kallade nettoskuld alltid redovisas i en objektbeskrivning. Trots detta saknas denna information i många fall, skriver Svenska Dagbladet.
  </p>
  
intro_image: /assets/img/mostphotos/27242667-modern-luxury-apartment-building-blue-sky-facade-home.jpg
long_form:
  -
    type: text
    text: '<p>Den första januari i år skärptes lagen om att bostadsrätter inte får läggas ut till försäljning utan att uppgifter om bostadens nettoskuld anges. Nu skriver Svenska Dagbladet (SvD) att många mäklare ändå inte anger detta i objektbeskrivningen. Att lagen skärpts beror på att det finns ett ökat behov av transparens kring bostadsrättsföreningarnas ekonomi, något som är extra viktigt just nu med räntehöjningar.&nbsp;</p><p><br></p><p>Fastighetsmäklarinspektionen (FMI) berättar för SvD att en dialog förs med mäklarförbunden. FMI tänker sätta igång kontroller men vill ge mäklarna tid att bli vana vid nya rutiner.&nbsp;</p><p>– Men vi räknar med att göra stickprov under våren, säger David Johansson, operativ chef på FMI, till SvD.</p><p><br></p><p>SvD har genomfört en egen undersökning på olika mäklarsajter där det framgår att nettoskulden i många fall inte står med. Tidningen skriver att var och varannan objektbeskrivning saknar uppgifter om nettoskuld. När en sökning på Hemnet gjordes dök endast ett dussintal annonser upp av totalt 14 000 bostadsrättsannonser.&nbsp;</p><p><br></p><p>Chefsjurist Niklas Rollgard på Mäklarsamfundet menar att den nya lagen inte är helt tydlig för mäklarna, då en bostad exempelvis kan ha två eller flera andelstal.&nbsp;</p><p>– Det har också uppstått frågor kring vilka tillgångar och skulder som ska finnas med i underlaget för beräkningen av nettoskulden, till exempel vad som utgör räntebärande skulder och likvida tillgångar, säger han till SvD.</p>'
template: articles/article
sponsored: false
hide_from_home: false
artikel_typ: nyhet
views: 557
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - toppnyhet
  - mäklare
  - fmi
  - 'svenska dagbladet'
id: ab4c21bc-780e-4bda-9b62-6cecd9920ca8
