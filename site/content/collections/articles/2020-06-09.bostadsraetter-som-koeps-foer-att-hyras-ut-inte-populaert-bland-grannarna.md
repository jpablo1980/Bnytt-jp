title: 'Bostadsrätter som köps för att hyras ut – inte populärt bland grannar'
ingress: |
  <p>Köp av bostadsrätter för andrahands-uthyrning är inte uppskattat i brf:er. Det visar en ny undersökning från SBC, där majoriteten av de tillfrågade bostadsrättsägarna tyckte att man borde kunna neka någon medlemskap på den grunden.
  </p>
  
intro_image: /assets/img/22901366-trapphus-med-lagenheter_.jpg
long_form:
  -
    type: text
    text: '<p>Nyligen släppte företaget Sveriges&nbsp;BostadsrättsCentrum&nbsp;(SBC) resultatet av en undersökning, där drygt 1 000 bostadsrättsägare fått ge sin syn på svenska bostadsrättsföreningar utifrån “ett ekonomiskt, juridiskt samt hållbarhets- och framtidsperspektiv”. <br><br>Resultatet presenteras i form av en rapport vid namn Sveriges Bostadsrättsrapport 2020 och uppges vara baserad på en statistiskt säkerställd undersökning som genomförts av&nbsp;Ipsos&nbsp;NORM på uppdrag av SBC Sveriges&nbsp;BostadsrättsCentrum&nbsp;AB.&nbsp; <br><br>En av frågorna som ställdes i enkäten var i&nbsp;vilken utsträckning bostadsrättsägaren ansåg sig ha koll på sin bostadsrättsförenings ekonomi. Här valde störst andel av de tillfrågade, 38 procent, svarsalternativet “Hög utsträckning” och tio procent svarade “Väldigt hög utsträckning”.&nbsp;</p><p>I samma del av rapporten presenteras också vad de som oroar sig för sin bostadsrättsförenings ekonomi upplever som mest oroande.&nbsp;&nbsp;</p><p>1. Oförutsägbara kostnader: 52 procent&nbsp;</p><p>2. Att styrelsen&nbsp;felprioriterar: 43 procent&nbsp;</p><p>3. Att föreningen inte planerar tillräckligt mycket för framtidens utmaningar: 40 procent&nbsp;</p><p>4. Att styrelsen saknar tillräcklig kompetens: 39 procent&nbsp;</p><p>5. Eventuella räntehöjningar: 39 procent&nbsp;<br><br>Vidare innehöll enkäten en fråga om när det anses vara berättigat att neka medlemskap i en brf. Här valde 65 procent av de tillfrågade alternativet “När bostaden endast köps i syfte att hyras ut i andra hand”. <br><br>Av resultaten från undersökningen framgick även vilka säkerhetsåtgärder som bostadsrättsägare vill ha i anslutning till sitt boende. På första plats hamnade kamerabevakning, med en andel om 27 procent. Tvåa på listan blev brandsläckare i fastigheten, som 26 procent valde, och på tredje plats hamnade belysning med sensorer där andelen uppgick till 25 procent. <br><br>Undersökningen ska ha genomförts under februari i år via en webbenkät och de bostadsrättsägare som besvarat den ska ha varit i åldrarna 18 – 65 år.</p>'
template: articles/article
sponsored: false
hide_from_home: false
artikel_typ: nyhet
views: 10241
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - SBC
  - 'Ipsos NORM'
id: 96928379-333a-46b8-9fdd-ccf3d0cecb9e
