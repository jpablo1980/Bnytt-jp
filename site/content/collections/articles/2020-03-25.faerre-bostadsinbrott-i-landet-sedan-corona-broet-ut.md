title: 'Färre bostadsinbrott i landet sedan corona bröt ut'
ingress: |
  <p>Under de senaste veckorna har antalet anmälningar om bostadsinbrott i landet minskat. I Stockholmsområdet anmäldes nära 50 procent färre bostadsinbrott under vecka tolv, jämfört med den lägsta noteringen fram till och med vecka åtta i år. Detta enligt SR Ekot.
  </p>
  
intro_image: /assets/img/18041132-polisbil_.jpg
long_form:
  -
    type: text
    text: '<p>Fram till och med vecka åtta i år har antalet anmälningar om bostadsinbrott i Sverige legat på över 320 i veckan, under vecka sju och åtta anmäldes över 420 per vecka. Men under vecka elva var antalet 276 och veckan därpå 254. Det rapporterar Sveriges Radio Ekot. <br><br>I Stockholmsområdet uppges nedgången i antalet anmälda bostadsinbrott vara ännu större. I snitt har antalet anmälningar sedan årsskiftet uppgått till 150 per vecka. Fram till och med vecka åtta var den lägsta vecko-noteringen 127 och den högsta 187. Vecka tolv kom det in 68 anmälningar om bostadsinbrott till Polisregion Stockholm, och veckan innan var antalet 77. <br>– Folk är hemma mer och det blir då svårare att genomföra bostadsinbrotten. Det kan också vara så att internationella ligor, som står för en hel del av de här brotten, nu har svårare att röra sig mellan europeiska länder. Och det påverkar statistiken, säger Sven Granath, kriminolog och analytiker vid polisen i Stockholm, till Ekot.&nbsp;</p>'
template: articles/article
sponsored: false
artikel_typ: nyhet
views: 1042
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - 'Sveriges Radio Ekot'
  - 'Polisregion Stockholm'
  - Toppnyhet
id: 643df4a4-e1cb-4bd8-93df-2221ebc4e9b4
