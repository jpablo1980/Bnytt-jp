title: 'SBAB: Uppåt för bopriser i Stockholm och Malmö'
ingress: |
  <p>Under april 2023 steg lägenhetspriserna i både Storstockholm och Stormalmö. I resten av landets regioner blev noteringarna för månaden negativa. Det visar nya siffror från SBAB.
  </p>
  
intro_image: /assets/img/skarmavbild-2023-05-02-kl.-10.42.14.png
long_form:
  -
    type: text
    text: '<p>På flera håll i landet sjönk lägenhetspriserna under årets aprilmånad. Men i två storstadsregioner blev resultaten positiva: Storstockholm och Stormalmö där noteringarna landade på plus 0,2 procent respektive plus 0,9 procent. För Storgöteborg blev resultatet minus 0,1 procent. Det visar den senaste uppdateringen av banken SBAB:s prisindex (HPI) för svenska bostäder, vilket går under namnet SBAB Booli Housing Price Index. <br><br>I mellersta Sverige sjönk lägenhetspriserna med 1,2 procent under månaden, i norra Sverige med 0,9 procent och i södra Sverige noterades minus 0,1 procent. <br><br>Enligt banken talar den beräknade underliggande trenden på svensk bomarknad för en större prisnedgång än vad den faktiska statistiken visar. Uppgångarna under årets första månader bedöms som säsongsrelaterade. <br>– Vår bedömning var tidigare att uppgången i början av året har varit en positiv säsongseffekt. Våra beräkningar av den underliggande trenden och boprisnedgången under april stärker den slutsatsen. Vi räknar med fortsatt fallande priser under våren/försommaren och i synnerhet efter att Riksbankens senaste höjning av styrräntan har gett full effekt på bolåneräntorna, säger SBAB:s chefsekonom Robert Boije i ett pressmeddelande från banken.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 237
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SBAB
  - Toppnyhet
id: 77badce1-ca5f-4807-a109-61a2fe3dfcba
