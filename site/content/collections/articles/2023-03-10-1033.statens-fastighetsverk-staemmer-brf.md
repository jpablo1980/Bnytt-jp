title: 'Statens fastighetsverk stämmer brf'
ingress: |
  <p>En bostadsrättsförening i Stockholm vägrade gå med på en höjning av markhyran som Statens fastighetsverk ville genomföra. Nu ligger ärendet hos domstol, skriver Dagens Nyheter.
  </p>
  
intro_image: /assets/img/mostphotos/28260296-statens-fastighetsverk.jpg
long_form:
  -
    type: text
    text: '<p>I centrala Stockholm, vid Värtahamnen, ligger bostadsrättsföreningen Smyrna. Föreningen har 86 lägenheter och deras hus står på mark som Statens fastighetsverk, SFV, äger. För detta betalar de tomrättsavgäld, även kallad markhyra.&nbsp;</p><p><br></p><p>Enligt Dagens Nyheter (DN) betalade Smyrna 1,9 miljoner kronor per år till SFV i markhyra. Var tionde år omförhandlas tomträttsavgälden och när avgiften för åren 2022-2032 skulle sättas krävde SFV att den skulle öka med 190 procent, till 5,5 miljoner per år. Bostadsrättsföreningen vägrade att gå med på denna höjning och i slutet av 2020 stämdes föreningen av SFV.&nbsp;</p><p>– Hamnar vi på nivåerna som de föreslår är det bara en tidsfråga innan föreningen går omkull. Om vi höjer avgifterna för mycket kan de som bor här inte betala i slutändan, säger Heresh Zaremand som är kassör och styrelseledamot i brf Smyrna, till DN.</p><p><br></p><p>I november 2021 fastslog mark- och miljödomstolen att Smyrna ska betala 3,35 miljoner kronor per år till SFV. Det är runt två miljoner mindre än vad SFV ville. Ingen av parterna blev nöjd med domen och har överklagat till högre instans, mark- och miljööverdomstolen. Domen förväntas komma i början av april i år.&nbsp;</p><p><br></p><p>DN skriver att parterna försökt nå en överenskommelse utanför domstolsförhandlingarna, men inga framsteg har gjorts. Skulle markhyran höjas till 3,35 miljoner per år krävs det att föreningen höjer avgiften med 24 procent.&nbsp;</p><p><br></p><p>SFV berättar för DN att den nya markhyran bygger på en oberoende värdering och utgår från de riktlinjer som finns för förvaltning av statens egendom.</p><p>– Naturligtvis är vi måna om att vår tomträttshavare ska få en bra lösning. Vi hoppas att det kommande domslutet i Mark- och miljööverdomstolen anger en riktning och att vi kan hitta en lösning, säger Maria Uggla, pressekreterare på SFV.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1087
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - toppnyhet
  - markhyra
  - tomträttsavgäld
  - 'dagens nyheter'
  - 'statens fastighetsverk'
id: 8dee707e-8f47-4309-99f8-d7a81e0b3cd4
