title: 'Stockholm: Det nattliga stöket på Strandvägen har upphört'
ingress: |
  <p>Stockholms stad har i samarbete med polisen lyckats få bukt med stöket på Strandvägen. Boende i närheten störs inte längre av sådant som nattliga street-race och hög musik. Det rapporterar Mitt i Stockholm.
  </p>
  
intro_image: /assets/img/bilder_nyheter/Västerås_LM/Sthlm_juni_2019/strandv.jpg
long_form:
  -
    type: text
    text: '<p>I sommar har boende i Stockholmsstadsdelen Östermalm fått sin sömn störd av nattliga street-race på Strandvägen och hög musik. Enligt lokaltidningen Mitt i Stockholm har rallykörningar förekommit mellan Dramaten och Djurgårdsbron, i kombination med bilstereos på hög volym. <br><br>Mitt i rapporterar också om ungdomsgäng som sent om kvällarna spelat hög musik på den del av Strandvägskajen där det finns parkeringsplatser. Uppgifterna ska komma från grannar i området.<br><br></p>'
  -
    type: image
    photo: /assets/img/strandv_fartgupp.jpg
    caption: 'Tillfälligt fartgupp på Strandvägen. Foto: Linda Myrin'
    size: Normal
  -
    type: text
    text: '<p>Men efter att åtgärder vidtagits av Stockholms stad i samarbete med polisen, ska läget på Strandvägen nu vara under kontroll och ordningen ha återställts. I preventivt syfte fick vägen tillfälliga fartgupp och trafikljusen ställdes om till att om natten endast visa rött. Den stora parkeringen vid Strandvägen stängdes av nattetid och fick väktarbevakning. <br>– De åtgärder som vi vidtog i god samverkan mellan polisen och Stockholms stad har haft en väldigt, väldigt kraftfull effekt, säger Norrmalms lokalpolisområdes chef Tobias Lövström till Mitt i.<br><br>Polisens aktivitet på sträckan har också ökat i sommar.<br>– Samtidigt har vi varit där och lagfört bilister betydligt mer än tidigare. Antalet anmälda trafikbrott perioden maj–juli fördubblades mot året innan, fortsätter Tobias Lövström.<br><br></p>'
  -
    type: image
    photo: /assets/img/strandv_hundgard.jpg
    caption: 'Hundrastgården i Strandvägens allé. Foto: Linda Myrin'
    size: Normal
  -
    type: text
    text: '<p>Utöver vad som nämns ovan har en tillfällig hundrastgård installerats i allén som finns mellan körfälten för olika färdriktningar, för att få fler folk att röra sig i området på kvällen och på så sätt öka tryggheten.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 867
puff_font_size: 24
article_font_size: 24
topnews_font_size: 42
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'Mitt i'
  - 'Stockholms stad'
  - Toppnyhet
id: 72f74bbb-7e66-4448-a292-505f0c8d1e6a
