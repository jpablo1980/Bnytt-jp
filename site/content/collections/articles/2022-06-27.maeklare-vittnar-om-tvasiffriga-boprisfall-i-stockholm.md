title: 'Mäklare vittnar om tvåsiffrigt boprisfall i Stockholm'
ingress: |
  <p>Fastighetsmäklare vittnar om större boprisfall i centrala Stockholm än vad som syns i statistiken, procentuellt sett handlar det om en tvåsiffrig nedgång. Det rapporterar SvD.
  </p>
  
intro_image: /assets/img/38199404-stockholm-ostermalm.jpg
long_form:
  -
    type: text
    text: '<p>Den senaste mätningen från statistikproducenten <a href="https://bostadsrattsnytt.se/nyheter/boprisutveckling/2022-06-22-valueguard-kraftig-boprisnedgang-i-landets-tva-stoersta-staeder">Valueguard</a> visar att bostadsrättspriserna i Stockholm sjunkit med 3,3 procent under första halvan av juni. Men enligt mäklare från olika byråer i de centrala delarna av staden är nedgången betydligt större i verkligheten, rapporterar tidningen Svenska Dagbladet (SvD). Vidare ska banker nu ha börjat efterfråga färska värderingar på bostäder. <br><br>Bahar Nabavi på mäklarbyrån Innerstadsspecialisten berättar att om man också väger in objekt som förblivit osålda, där priset upplevts som för högt i rådande ränteläge, blir prisnedgången betydligt större än vad som syns i statistiken.<br>– Verkligheten är snarare 10–15 procent prisfall i Vasastan och på Östermalm, säger hon till SvD Näringsliv.<br><br>En annan mäklare som tidningen intervjuat är Pia-Lotta Svensson på Fastighetsbyrån, som ger sin syn på utvecklingen inom stadsdelen Södermalm. Hon menar att det faktiska prisfallet där ligger runt tio procent.<br>– Alla är överens om förändrad marknad men statistiken har inte fångat det riktigt än, säger hon.<br><br>Under perioder med sjunkande bopriser förblir många objekt osålda, vilket innebär att det inte registreras någon slutprisdata för dessa. Därmed kan boprisstatistiken bli missvisande och resultaten kan visa “falskt” höga snittpriser. <br><br>I SvD:s artikel ger mäklarna som intervjuas exempel på liknande objekt där slutpriset skilt sig åt rejält. Ett handlar om nära identiska tvåor på 60 kvadratmeter vid Hälsingehöjden i Vasastan som minskat i värde med en miljon kronor inom loppet av några månader. I början av året landade slutpriset på 8,6 miljoner kronor, för att i maj ligga på 7,6 miljoner kronor.&nbsp; <br><br>Ett annat exempel rör likartade ettor belägna på Åsögatan i Stockholm. Under samma period har slutpriset sjunkit från 3,5 miljoner kronor ned till 2,8. Och en vanlig tvåa på Södermalm kunde säljas för 5,5 miljoner kronor i vintras, för att nu landa på 4,6 miljoner kronor i slutpris.</p>'
template: articles/article
sponsored: false
hide_from_home: false
artikel_typ: nyhet
views: 938
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - SvD
  - Fastighetsbyrån
  - Innerstadsspecialisten
  - Toppnyhet
id: 207592bc-d178-4503-a74b-87d8f9b2c8d3
