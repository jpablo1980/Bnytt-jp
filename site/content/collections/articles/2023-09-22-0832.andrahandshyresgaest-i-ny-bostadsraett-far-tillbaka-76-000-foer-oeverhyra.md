title: 'Andrahandshyresgäst i ny bostadsrätt får tillbaka 76 000 för överhyra'
ingress: |
  <p>Hyresnämnden i Stockholm gav en andrahandshyresgäst rätt till totalt 76 000 kronor i ersättning för den överhyra hon ansågs ha betalat för en ny bostadsrätt i Hägersten. Nu har Svea hovrätt fastställt beslutet.
  </p>
  
intro_image: /assets/img/22840957-telefonplan-i-sodra-stockholm.jpg
long_form:
  -
    type: text
    text: '<p>I slutet av förra året fick hyresnämnden i Stockholm in en ansökan om återbetalning av hyra för en lägenhet i Hägersten, Stockholms kommun. Hyresgästen ville ha ersättning för den överhyra hon ansåg sig ha betalt för lägenheten, en nyproducerad bostadsrätt på 46 kvadratmeter med en andrahandshyra på 14 000 kronor i månaden. <br><br>Ansökan avsåg perioden mars 2021–september 2022 och efterfrågad ersättning var satt till 144 400 kronor exklusive ränta. <br><br>Hyresvärden under perioden var ett bolag som från början ägde fastigheten där den aktuella lägenheten finns. Bolaget lät en bostadsrättsförening ta över byggnaden ifråga, vilken sedan fylldes med nyproducerade bostadsrätter, för att sedan teckna förhandsavtal för lägenheter i huset med rätt att upplåta dessa i andra hand. <br><br>Månadshyran på 14 000 kronor motiverar bolaget bland annat med att lägenheten har hög standard. Till exempel ska den vara utrustad med golvvärme, marmorgolv på toaletten, samt tvättmaskin och torktumlare. Lägenheten uppges också ligga på tre minuters gångavstånd från tunnelbanestationen Telefonplan. <br><br>Kvinnan som hyrt lägenheten menade att bruksvärdet för lägenheten uppgick till runt 6 000 kronor i månaden, baserat på vad lägenheter i området med liknande storlekar kostar att hyra i området. Bolaget kontrade med att det inte gick att hitta nyproducerade lägenheter med den hyran vid Telefonplan.<br><br>Hyresnämnden kom fram till att en andrahandshyra på 14 000 kronor i månaden för en nyproducerad bostadsrätt på 46 kvadratmeter i Hägersten var oskäligt hög. Efter en skälighetsbedömning utifrån allmän kännedom sattes lämplig hyra till 10 000 kronor per månad. Hyresgästen fick därmed rätt till totalt 76 000 kronor i ersättning för 19 månaders överhyra. <br><br>Bolaget överklagade beslutet till Svea hovrätt där det blev avslag.<br>“Det som förekommit i hovrätten motiverar ingen annan bedömning än den som hyresnämnden har gjort.”</p>'
template: articles/article
sponsored: false
hide_from_home: false
artikel_typ: nyhet
views: 1314
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - '​Hyresnämnden i Stockholm'
  - 'Svea hovrätt'
  - Toppnyhet
id: 4fb5152b-2f1d-4063-a1ab-e805626d01d7
