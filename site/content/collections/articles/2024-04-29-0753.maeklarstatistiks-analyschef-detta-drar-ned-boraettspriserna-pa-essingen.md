title: 'Mäklarstatistiks analyschef: Detta drar ned bopriserna på Essingen'
ingress: |
  <p>Lägenhetspriserna på Essingeöarna i Stockholmsstadsdelen Kungsholmen är betydligt lägre än i övriga delar av stadsdelen. Tidningen Mitt i har låtit Svensk Mäklarstatistiks analyschef Per-Arne Sandegren spekulera kring varför.
  </p>
intro_image: /assets/img/14266393-skargardsbat-pa-malaren-utanfor-essingen-1-2.jpg
long_form:
  -
    type: text
    text: '<p>Enligt lokaltidningen Mitt i är bostadsrätterna betydligt billigare i just ett område av stadsdelen Kungsholmen, nämligen på Essingeöarna. Där är kvadratmeterpriset 15 000 kronor lägre än i övriga områden. Snittpriset för en lägenhet på Essingen ligger på 83 833 kronor per kvadratmeter, medan det för övriga Kungsholmen landar på 98 834 kronor. Siffrorna ska ha hämtats från Svensk Mäklarstatistik och avser genomsnitt för de senaste månaderna.&nbsp; <br><br>Med det som utgångspunkt kostar en 50 kvadratmeter stor tvåa på Essingen nära 4,2 miljoner kronor och priset för motsvarande lägenhet på Kungsholmen landar på 4,9 miljoner kronor. Det som främst drar ned snittpriset på Essingeöarna är antagligen att läget är lite avsides, samt ett lägre utbud av restauranger och annat nöjesliv. Utöver det saknar området “riktigt dyra sekelskiftesbostäder”.&nbsp;Det senaste året såldes 300 bostadsrätter på Essingen.<br>– Om jag skjuter från höften så är det ingen högoddsare att Lilla Essingen har lite dyrare bostadsrättpriser än Stora Essingen. Det är lite längre avstånd ut dit så du tar antagligen cykeln eller bussen för att komma till DN-huset, säger Svensk Mäklarstatistiks analyschef Per-Arne Sandegren till Mitt i Kungsholmen. <br><br>Han tillägger att det finns undantag som drar upp snittpriset, som nybygget i Primusområdet. En femma på 166 kvadratmeter där kostar kring 27 miljoner kronor. <br><br>När det kommer till lägenhetspriser i övriga delar av Kungsholmen så är det generellt sett billigare på västra Kungsholmen med hus från 40-tal och 50-tal. Äldre bebyggelse än så kostar mer att köpa in sig i, samtidigt som många är villiga att betala extra för nyare lägenheter i områden som Hornsberg. <br>– Trots att Hornsberg ligger längre bort än Kristineberg är det betydligt högre kvadratmeterpriser där och kommer fortsätta vara det så länge det känns nytt och fräscht, säger Per-Arne Sandegren till Mitt i. <br><br>De områden som är dyrast att köpa bostadsrätt i är Norr Mälarstrand, samt vid Kungsholmstorg och kring Hantverkargatan.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 44
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Mitt i'
  - 'Svensk Mäklarstatistik'
  - Toppnyhet
id: 8984681e-ccb1-476e-b365-00f4a809d722
