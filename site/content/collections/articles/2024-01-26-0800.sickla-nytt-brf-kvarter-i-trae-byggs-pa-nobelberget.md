title: 'Sickla: Nytt brf-kvarter i trä byggs på Nobelberget'
ingress: |
  <p>Sedan tidigare finns två färdigbyggda kvarter på Nobelberget i Sickla. Det tredje kvarteret är snart klart, och nu meddelar bostadsutvecklaren Atrium Ljungberg att även ett fjärde kvarter snart påbörjas. Det ska dessutom byggas i trä.
  </p>
  
intro_image: /assets/img/mostphotos/960x640_atrium-ljungberg-nobelberget_finalr_.jpg
long_form:
  -
    type: text
    text: '<p>På västra Sicklahalvön, på Nobelberget, växer en ny stadsdel fram. På Nacka kommuns hemsida, som är den kommun där Sickla ligger, står det att Nobelberget ska få 550 nya bostäder samt kontor, verksamheter och förskola. Vissa gamla industribyggnader, som panncentralen och Formalinfabriken, ska sparas men andra byggnader rivs.&nbsp;</p><p><br></p><p>Den aktör som bygger på Nobelberget är Atrium Ljungberg. De har sedan tidigare färdigställt två kvarter och är i färd med att göra klart ett tredje. Nu meddelar bostadsutvecklaren att även ett fjärde kvarter ska påbörjas. Det kvarteret innehåller 80 bostadsrättslägenheter fördelade på tre byggnader.&nbsp;</p><p><br></p><p>För tidningen Fastighetsvärlden uppger Atrium Ljungberg att intresset varit stort för bostäder i området.&nbsp;</p><p>– Jag är väldigt glad över att vi nu går vidare med nästa kvarter. Nobelberget är en attraktiv plats som tagits emot väl av marknaden. Varje kvarter är unikt och kompletterar varandra med differentierade erbjudanden till olika målgrupper, säger Linda Wiman, affärsutvecklingschef Bostad på Atrium Ljungberg, till tidningen.&nbsp;</p><p><br></p><p>Det fjärde kvarteret kommer att kallas Brf Kulturarvet och ska byggas i trä. Det blir det första kvarteret på berget som uppförs i trä. Det blir också startskottet för världens största trästad –&nbsp;Stockholm Wood City. Stockholm Wood City ska byggas under de kommande tio åren i Sickla.</p><p><br></p><p>Produktionen av Brf Kulturarvet planeras att starta under första kvartalet 2024 och inflyttningen beräknas att ske under fjärde kvartalet 2025.</p>'
template: articles/article
sponsored: false
hide_from_home: false
artikel_typ: nyhet
views: 165
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - nobelberget
  - fastighetsvärlden
  - 'atrium ljungberg'
  - sickla
  - nacka
id: 9f9fcbc9-d68a-4dd6-b19c-e5ca5acb0ad9
