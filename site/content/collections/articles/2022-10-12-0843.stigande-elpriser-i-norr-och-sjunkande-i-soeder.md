title: 'Stigande elpriser i norr och sjunkande i söder'
ingress: |
  <p>I norra Sverige steg snittpriset på el under september, samtidigt som det sjönk i det sydligaste elområdet. Och skillnaderna i spotpris är stora jämfört med vad som noterades månaden innan, visar statistik från Compricer.
  </p>
  
intro_image: /assets/img/10977237-vindkraftverk.jpg
long_form:
  -
    type: text
    text: '<p>Spotpriset på el har förändrats betydligt den senaste månaden. I landets två nordligaste elområden steg elpriset samtidigt som det sjönk längst ned i söder. Det visar ny statistik från jämförelsesajten Compricer.<br><br>För september 2022, avseende Norra Sverige (elområde 1), noterades 100,7 öre per kilowattimme i snitt. I augusti blev noteringen 18,3 öre per kilowattimme. I Norra Mellansverige (elområde 2) noterades 101,1 öre per kilowattimme för september i år, och 51,9 öre per kilowattimme för månaden innan. <br><br>Samtidigt gick elpriset i Södra Mellansverige (elområde 3) från 223 öre per kilowattimme i augusti 2022, till i snitt 228,6 öre per kilowattimme under september i år. I Södra Sverige (elområde 4) låg snittpriset på 305 öre per kilowattimme under augusti 2022, och för september noterades 241,7 öre per kilowattimme.<br><br>Jämför man istället spotpriset för september i år med priset under samma månad 2021, så har det ökat i samtliga elområden sedan ifjol.<br><br>Compricer tillägger också att det just nu är få bolag som erbjuder kunder fasta elavtal. Anledningen ska vara att de är svåra att prissätta. <br><br>Den elfte oktober i år rapporterade Sveriges Radio (SR) Ekot om minskad elförbrukningen i södra och mellersta Sverige under september, jämfört med samma period förra året. För uppgifterna hänvisade SR till preliminär statistik från Energimyndigheten.<br><br></p>'
  -
    type: image
    photo: /assets/img/skarmavbild-2022-10-11-kl.-18.03.56.png
    caption: 'I tabellen ovan avser SE1 elområde 1 och så vidare.'
    size: Normal
  -
    type: text
    text: '<p><b><br>Not:</b> Spotpriset avser snittpriset på den nordiska elbörsen Nord Pool.</p>'
template: articles/article
sponsored: false
hide_from_home: false
artikel_typ: nyhet
views: 185
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - Compricer
  - 'Nord Pool'
  - SR
  - Toppnyhet
id: 52d28fe7-f1b1-454f-9fee-7a3349ed7de3
