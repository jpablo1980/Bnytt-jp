title: 'Ytterligare 69 bostadsrätter byggs på Masthuggskajen'
ingress: |
  <p>Tillsammans kommer Elof Hansson Fastigheter och Riksbyggen uppföra 114 lägenheter på Masthuggskajen i Göteborg. Snart är det byggstart för projektet, som innehåller 69 bostadsrätter, enligt ett pressmeddelande.
  </p>
  
intro_image: /assets/img/mostphotos/brf-newyork-nordvast.jpg
long_form:
  -
    type: text
    text: '<p>Mellan Järntorget, hamnen och Långgatorna i Göteborg ska Masthuggskajen, en ny stadsdel, växa fram. Utanför den befintliga kajen kommer även en halvö byggas i vattnet. Totalt ska 1 300 nya bostäder byggas i stadsdelen, enligt Göteborgs stad.&nbsp;</p><p><br></p><p>Två aktörer som tillsammans ska bygga i området är Riksbyggen och Elof Hansson Fastigheter. Den tionde april tas det första spadtaget till deras gemensamma projekt –&nbsp;ett kvarter med 114 lägenheter. Enligt ett pressmeddelande från Riksbyggen kommer 45 av bostäderna vara hyresrätter och 69 bostadsrätter. Riksbyggen står för bostadsrätterna i projektet, som de kallar Brf New York.&nbsp;</p><p>– Det känns väldigt bra att vi snart startar byggnationen av ytterligare ett kvarter på Masthuggskajen. Utvecklingen av Masthuggskajen är ett av de största stadsutvecklingsprojekten i Göteborg och totalt kommer Riksbyggen att uppföra drygt 500 bostäder här, säger Dzejna Wallin, marknadsområdeschef på Riksbyggen i Göteborg, i ett tidigare pressmeddelande från bostadsutvecklaren.&nbsp;</p><p><br></p><p>Kvarteret som de två bolagen ska bygga kommer att bestå av en sockelbyggnad på tre våningar samt två högre hus på 17 och 18 våningar. I de nedre delarna av byggnaderna blir det hyresrätter medan de övre delarna avsätts för bostadsrätterna.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 99
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - riksbyggen
  - masthuggskajen
  - göteborg
id: f77fec10-fd67-4157-ad14-cf92982441f9
