title: 'Nu påbörjas arbetet med Sundsvalls nya stadsdel'
ingress: |
  <p>I slutet av juni går startskottet för exploateringen av Södra kajen i Sundsvall. Det första steget blir att rusta upp kajerna innan bostäder kan byggas på platsen, skriver Sundsvalls tidning.
  </p>
  
intro_image: /assets/img/bilder_nyheter/sodra_kajen_sundsvall.jpg
long_form:
  -
    type: text
    text: '<p>På de gamla kajerna i Sundsvall har det tidigare varit sågverk och hamnverksamhet. Under senare tid har platsen fungerat som uppställningsplats för lastbilar, men nu ska en ny stadsdel etableras intill småbåtshamnen. I slutet av juni kommer kajerna börja rustas upp, något som är nödvändigt för att kunna bygga på området. <br>– Vi har problem med bärigheten och därför är hela kajen och närliggande område avstängd för tillfället. Fram till i november 2020 beräknar vi att det här arbetet ska pågå, säger projektledare Stefan Näslund till Sundsvalls tidning.</p><p><br></p><p>Det är mycket arbete med att förvandla den gamla kajen till en attraktiv stadsdel. Bland annat ska kajen från 1930-talet bytas ut och träd vid en ny parkdel ska planteras. Även gatan, som ska leda fram till de framtida bostadshusen, ska anläggas. Projektet med Södra kajen kommer uppskattningsvis att kosta runt 110 miljoner kronor. </p><p><br></p><p>Vilka bolag som kommer bygga i området är ännu inte bestämt. Samtidigt som upprustningen av kajen är klar kommer även en ny detaljplan att presenteras. När byggstarten kan ske är fortfarande oklart, då husen inte kan byggas förrän industrispåret flyttas. Det hänger ihop med ombyggnationen av den gamla E4:an, och en ny järnvägsport behöver byggas innan spåret kan tas bort, skriver Sundsvalls tidning.</p>'
template: articles/article
sponsored: false
artikel_typ: nyhet
views: 3064
puff_font_size: 24
article_font_size: 24
topnews_font_size: 48
region:
  - 004eb45e-a37c-402e-9ed4-59b5d3deafd6
clicks: 23
link: '1'
categories: nyproduktion
tags:
  - sundsvall
  - 'sundsvalls tidning'
  - 'södra kajen'
  - e4
  - Toppnyhet
id: f98daf2f-7ffa-46d4-afbe-c5fb1c1a57b9
