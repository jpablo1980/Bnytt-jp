title: 'Start-PM för 1 600 nya bostäder i Bromma får grönt ljus'
ingress: |
  <p>Stadsbyggnadsnämnden i Stockholms stad har beslutat om att påbörja planarbete för ny bebyggelse i centrala Bromma. I och med det gavs grönt ljus åt ett start-PM för området där exempelvis 1 600 nya bostäder föreslås, både hyresrätter och bostadsrätter.
  </p>
  
intro_image: /assets/img/skarmavbild-2023-03-24-kl.-10.10.25.png
long_form:
  -
    type: text
    text: '<p>Stadsdelen Riksby i centrala Bromma, Stockholm Västerort, kan få 1 600 nya bostäder, både hyresrätter och bostadsrätter. Detta enligt en startpromemoria (start-PM) som Stockholms stads stadsbyggnadskontor i januari uppmanade stadsbyggnadsnämnden att ge grönt ljus till. Utöver bostäderna innehåller förslaget en grundskola för runt 950 elever, förskolor, andra verksamheter, samt park och torg. Promemorian ska avse en andra etapp av bebyggelse i stadsdelen. <br><br>Enligt planförslaget skulle ett första beslut gällande markanvisning kunna ha skett redan i februari 2023, men vid Stadsbyggnadsnämndens sammanträde den 23 februari i år bordlades frågan om berört start-PM.<br><br>Den 23 mars i år hade stadsbyggnadsnämnden sammanträde igen och då fattades beslut rörande aktuell start-PM; att arbetet med en detaljplan skulle få påbörjas. Hur de olika partierna ställde sig till föreslagen utformning, och information om eventuella reservationer,&nbsp; har inte offentliggjorts ännu.<br><br>Planområdet omfattar i huvudsak fastigheten Riksby 1:1 och delar av Ulvsunda 1:1, mark med Stockholms stad som ägare. Där ingår Riksby friområde och delar av Riksby klack, belägen söder om Bromma flygplats. <br><br>Av ett tjänsteutlåtande från stadsbyggnadskontoret lyfts fördelar med planområdets geografiska placering, vilket beskrivs som “ett attraktivt läge i Stockholm”. Dock tilläggs att det under planarbetet behöver utredas hur en exploatering där skulle kunna påverka befintliga natur- och kulturmiljövärden. <br><br>Vidare påpekas att utbyggnaden av området måste anpassas till pågående verksamhet på Bromma flygplats och den framtida stadsutvecklingen enligt översiktsplanens inriktning.</p>'
template: articles/article
sponsored: false
hide_from_home: false
artikel_typ: nyhet
views: 423
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Stockholms stad'
id: 4c7fac65-f836-47ea-b20c-a0e910e95315
