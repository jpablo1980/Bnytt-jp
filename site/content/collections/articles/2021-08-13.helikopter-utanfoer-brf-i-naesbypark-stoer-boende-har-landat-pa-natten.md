title: 'Helikopter utanför brf i Näsbypark stör boende – har landat på natten'
ingress: |
  <p>Då ambulanshelikoptern i dagsläget inte kan landa på Danderyds sjukhus används Centralparken i Näsbypark som tillfällig lösning, vilket även skett nattetid. Flera boende i en brf intill parken är kritiska till valet av landningsplats. Det rapporterar Mitt i Danderyd.
  </p>
  
intro_image: /assets/img/helikopter.png
long_form:
  -
    type: text
    text: '<p>För tillfället kan inte ambulanshelikoptern landa på Danderyds sjukhus. Därför ska Centralparken i Näsbypark sedan några månader tillbaka ha använts som omlastningsplats. Helikoptern ska även ha landat där nattetid. Enligt lokaltidningen Mitt i Danderyd störs boende i området av den “stundom högljudda” farkosten, merparten av de som tidningen talat med. <br><br>Mitt i har träffat åtta av medlemmarna i en brf som ska ha parken “inpå knuten”, varav de flesta uppges vara kritiska till valet av landningsplats.&nbsp;</p><p>– De kommer så nära. Trots att jag är ganska döv dånar det som fan, säger en medlem vid namn Mona Bessman-Höglund till lokaltidningen.<br><br>Ett par av föreningens medlemmar har en annan syn på att farkoster landar utanför deras hus.&nbsp; <br>– När helikoptern landar tänker jag: "Skönt, en människa får hjälp", säger medlemmen Lars Ljungh till Mitt i. <br><br>Samtidigt tycker samtliga åtta att boende borde ha fått tydligare information.<br>– Okunskap är den värsta plågan. Vet man vad det handlar om står man ut bättre, fortsätter Mona Bessman-Höglund. <br><br>Handläggaren Anneli Jonasson, på hälso- och sjukvårdsförvaltningen på Region Stockholm, ska per mejl ha meddelat lokaltidningen att akuta sjukdoms- och olycksfall lastas om i Centralparken (från helikopter till ambulans) för transport till Danderyds sjukhus.<br><br>Anneli Jonasson, som hoppat in för en annan handläggare som tagit semester, beklagar att landningarna stör boende i området men kan inte säkert svara på varför helikoptern landar fått en tillfällig landningsplats där.<br><br>Troligen går det inte att landa på Danderyds sjukhus på grund av ombyggnationer, men det är sannolikt också en säkerhetsfråga. Inte heller kan hon ge några besked om hur länge helikoptern ska landa i parken, men år 2024 ska en ny landningsplats ha färdigställts vid sjukhuset.</p>'
template: articles/article
sponsored: false
hide_from_home: false
artikel_typ: nyhet
views: 537
puff_font_size: 24
article_font_size: 24
topnews_font_size: 42
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'Mitt i Danderyd'
  - Toppnyhet
id: 33683f4b-a5f5-47d7-8438-642adca4bbad
