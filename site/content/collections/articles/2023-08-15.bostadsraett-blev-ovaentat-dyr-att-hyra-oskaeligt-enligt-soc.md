title: 'Bostadsrätt blev oväntat dyr att hyra – oskäligt enligt soc'
ingress: |
  <p>Mamma överlät hyresrätt i Skärholmen till dottern inför bostadsrättsombildning för att sedan bli andrahandshyresgäst i samma lägenhet. Dock blev kostnaderna för bostadsrätten oväntat höga, så även hyran, vilken socialtjänsten bedömde som oskälig vid ansökan om ekonomiskt bistånd. Det skriver Hem & Hyra.
  </p>
  
intro_image: /assets/img/61175652-skarholmens-stadsdelsforvaltning.jpg
long_form:
  -
    type: text
    text: '<p>I samband med en ombildning 2022 sålde det kommunägda bostadsbolaget Stockholmshem nära 300 bostadslägenheter i Skärholmen, Stockholm. Köpare var en nybildad bostadsrättsförening och förvärvet genomfördes under våren.&nbsp; <br><br>Inför ombildningen överlät en kvinna sitt hyreskontrakt till sin dotter, detta efter att mamman varit bosatt i lägenheten i mer än 20 års tid. Därefter fick mamman hyra lägenheten, som blivit till bostadsrätt, i andrahand av sin dotter. Men det gick inte så smidigt som de hade tänkt sig, enligt tidningen <a href="https://www.hemhyra.se/nyheter/mamma-och-dotterns-ombildningskupp-gav-hogre-hyra-kraver-att-socialtjansten-ska-betala/">Hem &amp; Hyra</a>.&nbsp; <br><br>Den nya bostadsrättsföreningen fick problem med ekonomin då färre hyresgäster än förväntat valde att köpa loss sina bostäder. Följden blev att föreningen var tvungen att låna 75 miljoner kronor mer än planerat, vilket ledde till att den ekonomiska kalkylen sprack. Oväntat höga el- och värmekostnader förvärrade läget ytterligare, så även Riksbankens höjningar av reporäntan. I föreningens budget bedömdes låneräntan landa på 1,9 procent, dock kom den tillslut att nå 5,1 procent. <br><br>På grund av dessa omständigheter höjdes medlemmarnas månadsavgifter till föreningen med 40 procent. Innan ombildningen betalade mamman 7 319 kronor i månadshyra för lägenheten. Efter att den ombildats till bostadsrätt landade kostnaderna för lägenheten på totalt 8 680 kronor i månaden, vilket dottern också satte hyran till.&nbsp; <br><br>Mamman valde att vända sig till socialtjänsten vid Skärholmens stadsdelsförvaltning för att ansöka om ekonomiskt bistånd till den nya hyran, men beviljades bara 7 450 kronor vilket ansågs ligga i nivå med en skälig hyreskostnad. I handlingar från socialtjänsten konstateras att mamman själv bidragit till hyreshöjningen genom att låta dottern överta hyresrätten inför ombildningen.&nbsp; &nbsp;<br><br>Beslutet överklagades till förvaltningsrätten där det nyligen blev avslag. Rätten motiverar bland annat beslutet med att mamman själv orsakat de ökade boendekostnaderna i och med upplägget kopplat till ombildningen, där hon valde att överlåta sitt förstahandskontrakt för hyresrätten till sin dotter.</p>'
template: articles/article
sponsored: false
hide_from_home: false
artikel_typ: nyhet
views: 1728
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Hem & Hyra'
  - Toppnyhet
id: 910b262e-ddad-4c6c-829b-07a2749b5488
