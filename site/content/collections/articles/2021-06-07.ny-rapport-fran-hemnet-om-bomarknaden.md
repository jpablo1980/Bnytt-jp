title: 'Ny rapport från Hemnet om bomarknaden'
ingress: |
  <p>Av bostadssajten Hemnets Köparbarometer för maj 2021 framgår bland annat att lägenheter i landet sålts snabbare än vanligt och att skillnaden mellan utgångspris och slutpris fortsatt öka. Det skriver sajten i ett pressmeddelande.
  </p>
  
intro_image: /assets/img/hemnet-maj-2021.png
long_form:
  -
    type: text
    text: '<p>Enligt en ny rapport från bostadssajten Hemnet var det hög aktivitet på bostadsmarknaden under årets majmånad. Marknaden har präglats av rekordkorta försäljningstider och lågt utbud av lägenheter i förhållande till hur stor efterfrågan varit. Samtidigt uppges många lägenhetsannonser ha publicerats. <br><br>När det kommer till priser på lägenheter ska den genomsnittliga skillnaden mellan utgångspris och slutpris ha fortsatt öka i maj. Prisförväntningarna ser dock ut att ha sjunkit något sedan i april och köpintentionerna var lägre än under maj ifjol, en period som präglades av osäkerhet för hur pandemin skulle påverka marknaden framåt.<br><br>Resultatet i maj 2021 uppges vara första gången på ett och ett halvt år en minskning i köpintention noterats för en jämförelse med månaden innan.&nbsp; <br>– Prisförväntningarna minskar nu något jämfört med föregående månad. Möjligen kan det finnas en viss effekt av att samhället öppnar upp mer och mer och att det pausade amorteringskravet kommer tillbaka. Men det ska samtidigt sägas att prisförväntningarna fortsatt ligger på höga nivåer och att minskningen är relativt liten, säger Hemnets marknadsanalytiker Erik Holmberg i ett pressmeddelande från sajten.<br><br>Annat som framgår av rapporten är exempelvis att det totalt såldes 10 985 lägenheter i Sverige under årets majmånad, en ökning med 30 procent jämfört med samma månad i fjol och 13 procent fler än under maj 2019. <br><br>I genomsnitt blev slutpriset för en lägenhet på Hemnet 8,2 procent dyrare än utgångspriset i maj 2021, vilket är en uppgång om sex procentenheter jämfört med samma månad förra året. Och i snitt såldes en lägenhet på 14 dagar, fyra dagar kortare tid än noteringen för maj ifjol.<br><br><b>Kort om undersökningen</b><br>Av pressmeddelandet från Hemnet framgår att sajtens Köparbarometer genomförs månatligen via en enkät med besökare av hemnet.se som målgrupp. Totalt brukar enkäten besvaras av 2 000 till 3 000 personer.</p>'
template: articles/article
sponsored: false
hide_from_home: false
artikel_typ: nyhet
views: 171
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Hemnet
  - Toppnyhet
id: ab2a83e3-ae50-4e04-8dd5-58a9cf79dfc7
