title: 'Byggstart för brf-projekt på Östermalm'
ingress: |
  <p>I veckan påbörjades bygget av en helt ny bostadsrättsfastighet på Östermalm i Stockholm. Bakom projektet står fastighetsbolaget Balder. Detta enligt ett pressmeddelande från bolaget.
  </p>
  
intro_image: /assets/img/balder-gravmaskin-1632409242.png
long_form:
  -
    type: text
    text: '<p>Den 21 september var det produktionsstart för en ny bostadsrättsfastighet på Östermalm i Stockholm. Det är ett projekt från fastighetsbolaget Balder som går under namnet CAPREA och vid färdigställande kommer inrymma 28 lägenheter. Det framgår av ett pressmeddelande från bolaget. <a href="https://bostadsrattsnytt.se/nyheter/nyproduktion/2021-03-26-28-nya-bostadsraetter-byggs-pa-oestermalm">Bostadsrättsnytt</a> har tidigare skrivit om projektet.<br><br></p>'
  -
    type: image
    photo: /assets/img/balser-ostermalm-1632409345.png
    caption: 'Visonsbild av brf-projektet CAPREA på Östermalm i Stockholm. Pressbild Balder'
    size: Normal
  -
    type: text
    text: '<p>På plats för att inviga bygget med ett symboliskt första spadtag, med hjälp av en grävmaskin, fanns Balders vd Erik Selin och Stockholms stads stadsbyggnadsborgarråd Joakim Larsson.<br><br>För att göra plats åt bostadsrättsfastigheten pågår just nu rivning av en befintlig bensinstation. Bygget av föreningens hus beräknas kunna påbörjas i oktober för att preliminärt kunna färdigställas i slutet av 2023.<br>– Vi är väldigt glada över att få utveckla en bostadsrättsfastighet i ett av Stockholms bästa lägen. Vår ambition är att skapa moderna och långsiktiga hem med internationell standard, säger Erik Selin i pressmeddelandet.<br><br>Tomten som fastigheten ska uppföras på är belägen i hörnet Birger Jarlsgatan/Kungstensgatan, i närheten av Ellen Keys Park. Utöver bostäder kommer fastigheten innehålla butikslokaler i markplan och bilgarage i källarplan.<br>– Här har vi det första konkreta exemplet på hur ett nyproducerat hus byggs i Stockholm inom den nya byggnadsordningens ramar. På så sätt tar vi ansvar för att utveckla staden med respekt för varje stadsdels historia, tillägger Joakim Larsson.</p>'
template: articles/article
sponsored: false
hide_from_home: false
artikel_typ: nyhet
views: 270
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - Balder
  - 'Stockholms stad'
id: af7854b0-a6dc-43b3-9028-2356e75002de
