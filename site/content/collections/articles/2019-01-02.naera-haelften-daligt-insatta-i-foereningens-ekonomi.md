title: 'HSB vill att fler ska få koll på brf-ekonomi'
ingress: |
  <p>En Sifo-undersökning visar att många har dålig koll på årsredovisningarnas nyckeltal. Nu vill HSB göra det lättare för sina brf-medlemmar att förstå föreningarnas ekonomi.
  </p>
  
intro_image: /assets/img/mostphotos/3974757-lagenheter-med-torn.jpg
long_form:
  -
    type: text
    text: '<p>Årsredovisningar kan ofta uppfattas som tunga och tidskrävande dokument att sätta sig in. En undersökning, som Sifo gjort på uppdrag av HSB Riksförbund, visar att hälften av de som förvärvar en bostadsrätt är dåligt insatta i föreningens ekonomi vid tidpunkten för köpet. Och endast 47 procent av de tillfrågade kände till vilka nyckeltal i årsredovisningen, som tillsammans kunde ge en bra bild av det ekonomiska läget. Underlaget består av 1000 intervjuer som gjordes via en webbpanel-undersökning under oktober förra året. <br><br>För att försöka öka andelen insatta väljer HSB nu att presentera sju viktiga nyckeltal på framsidan av sina föreningars årsredovisningar. Tanken är att det ska ge medlemmar i HSB:s bostadsrättsföreningar en snabb överblick av det ekonomiska läget. Den så kallade märkningen på framsidan går under namnet Bostadsrättskollen.<br><br>De sju nyckeltalen som ingår i Bostadsrättskollen är sparande, investeringsbehov, skuldsättning, räntekänslighet, energikostnad, årsavgift, och tomträtt. <br>– Vi inför Bostadsrättskollen successivt över hela landet på 2018 och 2019 års årsredovisningar. Tanken är att en bostadsköpare inte ens ska behöva öppna årsredovisningen för att förstå hur föreningens ekonomi faktiskt mår, säger Anders Lago, förbundsordförande HSB Riksförbund, i ett pressmeddelande från december 2018.&nbsp;</p><p><br><br></p>'
template: articles/article
sponsored: false
artikel_typ: nyhet
views: 1309
puff_font_size: 24
article_font_size: 24
topnews_font_size: 48
clicks: 33
link: '1'
categories: ovrigt
tags:
  - Sifo
  - HSB
id: cd7a04b5-d913-4e48-9684-555b6d95faf7
