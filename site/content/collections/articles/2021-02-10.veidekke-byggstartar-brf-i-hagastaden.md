title: 'Veidekke byggstartar brf i Hagastaden'
ingress: |
  <p>På uppdrag av Nordr ska utvecklaren Veidekke nu byggstarta Brf Haga Venue i Hagastaden, Stockholm. Den nya föreningen ska ingå i ett bostadskvarter med totalt två brf:er, där den första började byggas i höstas. Detta enligt ett pressmeddelande.
  </p>
  
intro_image: /assets/img/9ded9b3c5efc7272_800x800ar.jpg
long_form:
  -
    type: text
    text: '<p>Av ett pressmeddelande från Veidekke framgår att bostadsutvecklaren på uppdrag av Nordr (tidigare Veidekke Eiendom) bygger ett nytt bostadskvarter i Hagastaden vid namn Haga Boulevard, vilket när det är klart ska bestå av två brf:er. Totalt kommer kvarteret att inrymma 243 bostadsrätter. De två föreningarna kommer att byggas med en gemensam innergård emellan.<br><br>Den första föreningen heter Brf Haga Boulevard och började byggas hösten 2020 och nu har det även blivit dags för den andra att byggstarta, Brf Haga Venue.<br>– Vi tackar Nordr för det fortsatta förtroendet och möjligheten att tillsammans vara med och bygga ännu en del av den moderna och dynamiska stadsdel som Hagastaden kommer bli. Jag är säker på att vår långa närvaro och tidigare erfarenheter samt relationer med både staden och kringliggande pågående projekt kommer bidra till ett lyckat projekt för alla, säger Veidekke Bygg Stockholms projektdirektör Jörgen Stattin i pressmeddelandet.<br><br>Enligt en digital projektbroschyr från Nordr får Brf Haga Boulevard 128 lägenheter på adresserna Hagaesplanaden 74-76 och 78-80. Tretton av lägenheterna ska säljas till Stockholms stad som LSS-boenden. Beräknad inflyttning i föreningen är preliminärt satt till kvartal två till fyra år 2023.<br><br>Till Brf Haga Venue byggs det 115 lägenheter med adresser på Norra Stationsgatan 62 och 64. Beräknad inflyttning är preliminärt satt till perioden sommaren 2023 - våren 2024.<br><br>Kvarteret kommer att ha ett gemensamt bilgarage med totalt 98 parkeringsplatser. För boende i Brf Haga Boulevard har det avsatts 51 platser varav 15 med möjlighet till elbilsladdning. Brf Haga Venue kommer att ha 47 platser till förfogande varav 15 med möjlighet till elbilsladdning. Hyresavtal för parkeringsplats tecknas med respektive bostadsrättsförening och enligt uppgift är det högst en plats per lägenhet som gäller.<br><br>Vidare får kvarteret ett gemensamt orangeri på innergården för mindre sällskap.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 532
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - Veidekke
  - Nordr
id: 937cd7da-3e22-4b98-ade1-2cfb77673861
