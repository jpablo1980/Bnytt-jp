title: 'Många stockholmare känner oro inför bostadsköp'
ingress: |
  <p>En ny undersökning som Dagens Nyheter tagit del av visar att många stockholmare känner oro inför att köpa ny bostad. Oron handlar bland annat om att inte beviljas bostadslån eller att inte klara av räntor och amorteringskrav.
  </p>
  
intro_image: /assets/img/mostphotos/2051488-kungsholmen-stockholm-(1).jpg
long_form:
  -
    type: text
    text: '<p>I en ny undersökning från Evidence Strategy har Sveriges storstadsbors inställning till bostadsmarknaden undersöks. Undersökningen gjordes på uppdrag av Nordr, före detta Veidekkea Eiendom. I undersökningen framgår det att varannan storstadsbo i Stockholm, Göteborg och Malmö är aktiv på bostadsmarknaden och 43 procent har planer på att köpa en ny bostad de kommande tre åren. Men många känner sig oroliga, skriver Dagens Nyheter (DN).<br></p><p>– Det är framför allt de nya amorteringskraven som oroar, även människor med en ganska hög inkomst kan ha svårt att låna pengar, säger Fredrik Erlandsson på Evidence Strategy, till DN.</p><p><br></p><p>Av de som är aktiva på bostadsmarknaden i Stockholm svarar fler än hälften, 52 procent, i undersökningen att de känner oro över att de kanske inte beviljas bolån. Det är också 42 procent av de tillfrågade stockholmarna som är oroliga över amorteringskrav och ränta och 40 procent som uppger att de är nervösa inför att köpa bostad. En av fyra boende i Stockholm svarar också att de är mycket eller extremt oroliga för att bli arbetslösa medan knappt en av tre är mycket eller extremt oroliga över sin privatekonomi.</p><p><br></p><p>Undersökningen genomfördes som en webbenkät under december 2020. Det var totalt 1 003 personer mellan 18 och 74 år som deltog.</p>'
template: articles/article
sponsored: false
hide_from_home: false
artikel_typ: nyhet
views: 565
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - amorteringskrav
  - dn
  - bolån
  - nordr
  - Toppnyhet
id: 77515193-0819-49ec-932a-a59c7a701773
