title: 'Många måste flytta efter MKB:s brf-förvärv i Malmö'
ingress: |
  <p>Kommunala bostadsbolaget MKB köpte i höstas upp en brf i Kinesiska muren, Malmö, för ombildning till hyresrätter. Det visade sig dock att många redan innan förvärvet fått hyreskontrakt i huset via ett annat bolag. De måste nu flytta då deras avtal anses ogiltiga.
  </p>
  
intro_image: /assets/img/12013481-sommar-pa-rosengard.jpg
long_form:
  -
    type: text
    text: '<p>I höstas skrev Bostadsrättsnytt om att MKB, Malmö kommuns bolag för bostadsförsörjning, köpt Brf Taxeringsrevisorn 2 med lägenheter i Rosengård, Malmö. Bostäderna finns i ett fastighetskomplex kallat Kinesiska muren. <br><br>Vad som föranledde förvärvet var att <a href="https://bostadsrattsnytt.se/nyheter/ovrigt/2021-10-01-bostadsraetter-i-kinesiska-muren-koeps-upp-av-kommunen">bostadsrättsföreningen</a> hamnat på obestånd och riskerade att säljas av kronofogden på exekutiv auktion. <br><br>MKB:s köp av föreningen innebar att lägenheterna ombildades till hyresrätter och berörda bostadsrättsinnehavare skulle få möjlighet att bo kvar i sina bostäder. Av en ny artikel från tidningen <a href="https://www.hemhyra.se/nyheter/sa-blir-bernt-och-hans-grannar-hemlosa-nar-mkb-rensar-upp-i-kinesiska-muren/">Hem &amp; Hyra</a> framgår dock att det endast var en liten del av innehavarna som bodde i sina lägenheter. Bara i runt 20 av de totalt 79 bostäderna finns det nu boende som får förstahandskontrakt via MKB. <br><br>Samtidigt måste många som bor i husets lägenheter nu flytta. Detta då det krävs ett godkänt kontrakt för att få bo kvar. De som skrivit kontrakt med “fel” bolag, varit inneboende eller&nbsp; olovligen bott i andra hand åker ut. <br><br>Flera boende berättar för Hem &amp; Hyra att de innan försäljningen fick hyreskontrakt via Skånelängan Borätt AB, ett företag som tidigare förfogade över många av de lägenheter som MKB nu tagit över. Några månader innan försäljningen mottog de nycklar till sina nya hem, men nu måste de lämna lägenheterna.&nbsp; <br><br>Ett par som Hem &amp; Hyra varit i kontakt ska bara ha fått två veckor på sig att lämna bostaden. En annan person som skrivit kontrakt med “fel” bolag hann inte ens packa förrän det var dags att lämna lägenheten. <br>– Helt plötsligt stod fastighetsförvaltaren utanför dörren med flyttgubbar och sa att nu flyttar du, säger han till Hem &amp; Hyra. <br><br>Enligt MKB hade Skånelängan Borätt AB inte rätt att skriva kontrakt för bostäderna. Dels på grund av att inga avgifter betalades in till bostadsrättsföreningen under lång tid och dessutom gick Skånelängan i konkurs i början av 2022. <br><br>Den som erbjöd hyreskontrakt via Skånelängan ska ha varit en person med koppling till Kinesiska muren. En “nyckelperson” som suttit i den misskötta bostadsrättsföreningens styrelse. Vidare framgår att hans eget bolag ansvarat för fastighetsskötseln i huset samtidigt som han hyrt ut lägenheter i föreningen, vilka han själv först hyrt av Skånelängan.</p>'
template: articles/article
sponsored: false
hide_from_home: false
artikel_typ: nyhet
views: 393
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: bostadsmarknad
tags:
  - 'Hem & Hyra'
  - MKB
id: b96fbd16-7442-48fe-b630-63e2ab11ff41
