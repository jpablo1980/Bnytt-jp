title: 'Ökad e-handel påverkar brf:er'
ingress: |
  <p>Shoppingen på internet ökar och de beställda varorna levereras bekvämt till kunden, i många fall ända fram till dörren. Nu har hemleveranserna fått många bostadsrättsföreningar att se över sin säkerhet. Detta framkommer av ett pressmeddelande från Sveriges Bostadsrättscentrum (SBC).
  </p>
  
intro_image: /assets/img/mostphotos/thumbnail_image0.jpg
long_form:
  -
    type: text
    text: '<p>För många svenskar tillhör det vardagen att handla på nätet. Det är bekvämt, speciellt när hemleverans av varorna erbjuds. Men att få sina prylar levererade fram till dörren kan medföra en osäkerhet för boende i flerfamiljshus då portkoder lämnas ut vid beställning. Detta ökar risken för att obehöriga kan ta sig in i byggnaden. Bostadsrättsföreningar bör utöka sina säkerhetsrutiner kring tillgången till fastigheten, skriver SBC i ett pressmeddelande. <br>– Redan idag ser vi att bostadsrättsföreningar byter ut portkodssystem och anpassar dem likt en porttelefon. Det innebär att den som ringer på enbart kommer in om mottagaren av budet släpper in dem via sin mobiltelefon. På så vis lämnas inga portkoder ut och den boende vet vem det är som kommer in i huset. Vi ser även föreningar som installerar kameror vid porten för att säkerhetsställa att det faktiskt är ett bud som vill komma in i huset, säger&nbsp;Helena Klåvus, CIO på SBC.</p><p><br></p><p>Det är inte bara bostadsrättsföreningarna som måste utveckla sitt säkerhetsarbete. För företagen är det viktigt att de som kör ut paketen bär kläder som tydligt visar vilket företag de arbetar för. Budbärarna ska även kunna visa giltiga id-handlingar. Flera företag använder sig också av kameror som låter kunden följa med in i bostaden när de själva inte kan närvara vid leverans.&nbsp;<br></p><p><br></p><p>Att installera kameraövervakning eller skaffa ett modernt portkodssystem menar SBC är effektiva sätt att skydda sina boende på, men att det också finns andra vägar att gå.&nbsp;<br>– Arbete med kameror och utbytta portkodssystem är inte vardag för alla föreningar eller företag än. Det finns dock fortfarande åtgärder att ta till. Att aktivt arbeta med social hållbarhet inom föreningen är viktigt för att öka trygghet i bostaden. Genom grannsamverkan och större medvetenhet kring vilka som bor i bostadshuset, speciellt när det gäller större föreningar, minskar möjligheten för obehöriga att röra sig fritt i fastigheten, säger&nbsp;Helena Klåvus i pressmeddelandet.</p>'
template: articles/article
sponsored: false
artikel_typ: nyhet
views: 2978
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - sbc
  - 'sveriges bostadsrättscentrum'
  - e-handel
id: cc683550-13d7-4a18-a040-4d42d661750a
