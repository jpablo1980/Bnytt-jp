title: 'Antalet anmälda lägenhetsinbrott har minskat'
ingress: |
  <p>Under andra kvartalet 2022 anmäldes betydligt färre lägenhetsinbrott än under samma period ifjol. Noteringen är också lägre än den för kvartal ett i år. Det visar ny statistik från Brå.
  </p>
  
intro_image: /assets/img/27393154-dorr.jpg
long_form:
  -
    type: text
    text: '<p>Myndigheten Brottsförebyggande rådet (Brå) publicerade nyligen preliminär statistik över anmälda bostadsinbrott i landet, avseende första halvåret 2022. Den visar att det anmäldes färre bostadsinbrott under perioden än samma månader ifjol. Anmälningarna om lägenhetsinbrott minskade med tolv procent, medan de som gällde inbrott i villa minskade med nio procent. <br><br>Totalt anmäldes 5 130 bostadsinbrott i landet under det senaste halvåret, varav 2 567 gällde inbrott i lägenhet och 2 563 avsåg villainbrott. För andra kvartalet i år uppgår antalet anmälda lägenhetsinbrott till 1 189, jämfört med noteringen 1 483 för kvartal två ifjol. Det motsvarar en minskning med nära 20 procent. Noteringen för första kvartalet i år landade på 1 378. <br><br>Under första kvartalet i år, den nionde februari, slopades merparten av restriktionerna mot covid-19 som infördes i landet under pandemin och bland annat gällde under 2021. Regeringen gick bland annat ut med den informationen via pressmeddelande. Det innebär att andra kvartalet 2022 är det första kvartalet på länge utan dessa restriktioner, vilka fick många att tillbringa mer tid i hemmet. <br><br>Det har <a href="https://www.svt.se/nyheter/lokalt/vast/sa-mycket-minskade-brotten-under-pandemin">diskuterats</a> huruvida den minskning av inbrotten som noterades under tiden med restriktionerna kunde bero på en så kallad “pandemieffekt”, att det ökande hemmasittandet försvårat läget för inbrottstjuvar. Vilka slutsatser som eventuellt kommer att dras med den senaste statistiken i åtanke återstår att se.&nbsp;<br><br></p>'
  -
    type: image
    photo: /assets/img/statistik-inbrott.png
    size: Normal
  -
    type: text
    text: '<p><i>Statistik över antal anmälda bostadsinbrott i Sverige. Källa: Brottsförebyggande rådet (Brå)</i></p><p><br></p>'
template: articles/article
sponsored: false
hide_from_home: false
artikel_typ: nyhet
views: 300
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - Brå
id: b776c7c5-5efa-4489-a216-9b8134562758
