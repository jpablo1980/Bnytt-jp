title: 'Vattenfall: Rekordhögt elpris i vinter'
ingress: |
  <p>Elproducenten Vattenfall spår att elpriserna kommer trissas uppåt i vinter. Detta bland annat på grund av låg nederbörd och dåligt med vind, rapporterar Dagens Nyheter.
  </p>
  <p><br>
  </p>
  <p><br>
  </p>
  
intro_image: /assets/img/mostphotos/45949338-energikalla-vattenkraft-fran-alvkarleby.jpg
long_form:
  -
    type: text
    text: '<p>Elpriserna har de senaste tre månaderna stigit till historiskt höga nivåer. Detta beror delvis på att det varit låg nederbörd för vattenverken och att det blåst för lite för vindkraftverken, skriver Dagens Nyheter (DN).</p><p>– Dessutom har råvarupriserna på gas och kol varit väldigt höga i Europa, vilket ökar kostnaden för att producera den typen av kraft. Samtidigt har priset på utsläppsrätter ökat väldigt mycket, vilket driver på priserna ytterligare, säger Stina Johansen, kommunikationschef på Nord Pool, marknadsplatsen för el, till DN.&nbsp;</p><p><br></p><p>Nu spår elbolaget Vattenfall att elpriserna i landet kan bli rekordhögt i vinter. I de södra delarna av landet kan elpriset bli det högsta sedan elmarknaden avreglerades år 1996 och i norra Sverige kan elpriset bli det högsta på tio år. Det är dock svårt att slå fast exakt hur elpriserna kommer bli redan nu.&nbsp;</p><p>– Att förutsäga elpriserna är lika svårt som att förutsäga vädret i vinter, säger Jonas Stenbeck, privatkundschef på Vattenfall till DN.&nbsp;</p><p><br></p><p>Jonas Stenbeck förklarar för DN att det dock skulle behöva regna en månad i sträck för att komma upp till normala nivåer i vattenmagasinen. Det börjar också bli kort om tid för att samla ihop nog med vatten nu eftersom det snart kommer frysa och bli snö.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 175
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - toppnyhet
  - 'dagens nyheter'
  - elpris
  - vattenfall
id: b500c974-3521-4624-bc55-905411a31a6b
