title: 'Polisen varnar brf:er för bedrägerier'
ingress: |
  <p>I förra veckan gick Polisen ut med information riktad till bostadsrättsföreningar där de varnar om att bedrägeriförsöken ökar.
  </p>
  
intro_image: /assets/img/mostphotos/18304191-renovering.jpg
long_form:
  -
    type: text
    text: '<p>Den 23 mars skrev Polisen på sin hemsida att bostadsrättsföreningar vid flera tillfällen utsatts för olika typer av bedrägeriförsök. Det kan bland annat handla om renoveringsarbeten och att man i samband med dessa försöker lura till sig pengar.&nbsp;</p><p>–Bostadsrättsföreningar har visat sig vara extra sårbara för just den här typen av bedrägerier. Ett vanligt tillvägagångssätt är att någon i styrelsen blir involverad direkt eller indirekt i upphandlingar, eller att personer med felaktiga avsikter tar sig in i styrelsen och sedan anlitar sina egna kontakter för olika entreprenader. På så vis lurar bedragare till sig pengar samtidigt som de tillför bostadsrättsföreningen ekonomisk skada, säger Jale Poljarevius, chef underrättelseenheten, polisregion Mitt.</p><p><br></p><p>De som sitter i bostadsrättsföreningarnas styrelser saknar ibland tillräcklig kunskap inom juridik och ekonomi vilket kan leda till att dessa lättare faller offer för bedrägerier.&nbsp;</p><p><br></p><p>Polisen skriver att det är svårt att lagföra och utreda personer som har fått kontrakt på arbeten från bostadsrättsföreningar.&nbsp;</p><p>–Vi har ett par pågående ärenden där bostadsrättsföreningar har polisanmält bedrägerier. Dessa ärenden läggs ofta ned eftersom föreningen har bindande skriftliga kontrakt med entreprenören oavsett hur den processen har gått till. Det är föreningar med svagt medlemsengagemang som är mest tacksamma att ge sig på för ekonomiska brottslingar. Det bästa sättet att förebygga att en bostadsrättsförening blir utsatt för denna typ av brott är att styrelserna blir medvetandegjorda om denna bedrägerivariant samt att medlemmar är engagerade och väl insatta i verksamheten i den egna föreningen, avslutar Jale Poljarevius.</p>'
template: articles/article
sponsored: false
hide_from_home: false
artikel_typ: nyhet
views: 1691
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - polisen
  - toppnyhet
  - bedrägerier
  - renovering
id: 4aa1e507-9001-4eec-b7a5-ba3f9e800525
