title: 'IKEA satsar på förnybar energi – kunder ska erbjudas elavtal'
ingress: |
  <p>Inom kort ska det bli möjligt att köpa förnybar energi på IKEA. Detta möjliggörs genom ett samarbete mellan möbelföretaget och solenergibolaget Svea Solar, som tillsammans kommer erbjuda el från sol och vind via tjänsten STRÖMMA.
  </p>
  
intro_image: /assets/img/ikea-svea-solar.png
long_form:
  -
    type: text
    text: '<p>Snart kommer fossilfria elavtal att kunna tecknas på möbelföretaget IKEA, som i samarbete med solenergibolaget Svea Solar tagit fram tjänsten STRÖMMA. Genom den ska aktörerna tillsammans erbjuda kunder el från sol och vind på ett enkelt sätt samt till ett lågt pris. <br><br>Erbjudandet riktar sig till privatkunder både i hus och lägenhet, vilka enkelt ska kunna följa sin elförbrukning via en app.&nbsp; <br><br>Tjänsten som erbjuds är ett elavtal utan bindningstid, med en fast månadsavgift på 39 kronor och en rörlig kostnad som baseras på hur stor elförbrukning ett hushåll har. Den rörliga delen ska följa prisutvecklingen på elbörsen Nord Pool. Totalt ingår fem delar i prissättningen: Spotpris, handelskostnad, ursprungsgaranti, märkningen Bra Miljöval, och moms. <br>– Redan idag erbjuder vi smarta och energieffektiva produkter och tjänster som bidrar till att förlänga livet på produkter, minska avfall, spara vatten och att äta mer hälsosamt. Samt att minska elförbrukningen. Att nu göra el från sol och vind till ett lågt pris tillgänglig för fler känns som nästa naturliga steg på vår hållbarhetsresa, säger IKEA Sveriges försäljningschef Bojan Stupar i ett pressmeddelande från möbelföretaget. <br><br>Där ger även Svea Solars vd Erik Martinson en kommentar om samarbetet.<br>– Solenergi kommer att spela en nyckelroll i den globala energimixen de kommande decennierna. IKEAs arbete med att hjälpa fler människor till en mer hållbar vardag går helt i linje med Svea Solars mål att göra förnybar energi enkelt, prisvärt och till en bra investering, säger han.<br><br>De som innehar ett solcellspaket från IKEA kommer kunna följa sin produktion i samma app och sälja el de inte förbrukar själva.&nbsp; <br><br>Möbelföretagets ambition med satsningen är att den förnybara energin de erbjuder ska komma från anläggningar som är maximalt fem år gamla. Syftet med det ska vara att driva på för att produktionen av förnybar el ska öka i samma takt som efterfrågan växer.<br><br>Tjänsten STRÖMMA kommer inom kort att lanseras på den svenska marknaden, med förhoppningen om att kunna erbjuda förnybara energilösningar på ytterligare marknader framöver.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 328
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - IKEA
  - 'Svea Solar'
id: cd456909-2676-439c-8aa6-09e8735d131b
