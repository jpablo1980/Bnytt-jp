title: 'Riksbanken: Styrräntan kan sänkas tidigast i maj'
ingress: |
  <p>Reporäntan lämnas oförändrad på fyra procent och en sänkning kan bli aktuell i maj eller juni i år, om utsikterna för inflationen tillåter. Det meddelar Riksbanken i sitt senaste penningpolitiska besked.
  </p>
  
intro_image: /assets/img/mostphotos/6945140-sveriges-riksbank.jpg
long_form:
  -
    type: text
    text: '<p>Den 27 mars kom Riksbankens direktion med ett nytt penningpolitiskt besked där det fastslås att styrräntan lämnas oförändrad på fyra procent. Beslutet börjar gälla den tredje april i år. Detta enligt ett pressmeddelande från Riksbanken.<br><br>Skälet till att banken väntar med en sänkning ska vara att inflationstrycket fortfarande bedöms vara något förhöjt. Dock kan det bli aktuellt med en nedjustering av räntan i maj eller juni, förutsatt att inflationsutsikterna fortsätter att se gynnsamma ut. <br><br>De tidigare reporäntehöjningarna, i kombination med avtagande utbudsstörningar och måttliga löneökningar, har lett till att inflationen sjunkit och den ser nu ut att vara på väg mot målet på två procent. <br><br>Dock konstateras att inflationen varit mycket hög under de senaste åren. På grund av det, samt företagens förändrade prissättningsbeteende, behöver direktionen ytterligare bekräftelse på att inflationen kommer att stabilisera sig kring målet innan en sänkning kan bli aktuell.</p>'
template: articles/article
sponsored: false
hide_from_home: false
artikel_typ: nyhet
views: 156
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - Riksbanken
  - Toppnyhet
id: cccb95b2-2119-42ba-8e30-f637978b62db
