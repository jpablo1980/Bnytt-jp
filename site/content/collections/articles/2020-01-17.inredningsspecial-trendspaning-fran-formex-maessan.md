title: 'Inredningsspecial: Trendspaning från Formex-mässan'
ingress: |
  <p><strong>“Föremål ska vara som souvenirer från livet”</strong>
  </p>
  <p>Elsa Billgren förutspår en ny trend med mer känslomässig inredning.
  </p>
  
intro_image: /assets/img/intro_formex.jpg
long_form:
  -
    type: text
    text: '<p>Text: Linda Myrin<br><br>Formex är en stor mässa för nordisk inredningsdesign som hålls två gånger om året, i januari och augusti, på Stockholmsmässan. Där presenteras nya trender för kommande säsonger och innovationer inom området inredning. På den senaste januari-mässan fanns mycket keramik och växtlighet, samt ett tydligt fokus på naturmaterial och hållbarhet. Utöver det presenterades bland annat den kommande säsongens stora trender, uppdelade i tre teman: Concrete Brutalism, Negative Space och&nbsp;Sensational&nbsp;Flow.&nbsp;<br><b><br>Concrete Brutalism</b>&nbsp;<br>Neutrala, kalla färger, blandat med trä, cement och varma metaller. Ledord som elegant och minimalistiskt.&nbsp;<br><b><br>Negative Space&nbsp;&nbsp;<br></b>Färger som ljuslila, klarrött och honung. Neutrala toner varvas med intensiva nyanser för att skapa styrka och skärpa. Objekt från naturen och fokus på kontrast.&nbsp;<br><b><br>Sensational&nbsp;Flow&nbsp;<br></b>Baseras på en feminin färgskala av bleka pasteller, med rött som kontrast. Det kompletteras med&nbsp; kombinationen lila och kanel som beskrivs som lite ful. Material i fokus är till exempel fuskpäls och latex.&nbsp; <br><br>Under mässans första dag hölls flera intervjuer på scen. Ett av ämnena som belystes var hur den nya generationen kommer att inreda sina hem, och en av de som fick svara på den frågan var bloggaren Elsa Billgren. Enligt henne skulle föräldragenerationen kunna vara en inspirationskälla.&nbsp;<br>– Jag tycker att vi skulle kunna inspireras ganska mycket av den på ett sätt. Vi är uppvuxna på 90-talet och en helt annan typ av konsumtion, och där prylar just har handlat väldigt mycket om status. Det tycker jag har varit väldigt starkt de senaste 20 åren. Designlampor, det ska sitta ett namn bakom, det ska se italienskt, dyrt och flashigt ut och så. Och där får ju vi lära oss att omforma vårt sätt att se. Det ser i alla fall inte jag så mycket i vår föräldrageneration, att man har varit så otroligt intresserad av prestigeprylar och föremål som visar exakt vad de kostar och så. Så där får ju vi lära oss att tänka om lite, förklarade Elsa Billgren.<br><br>Utöver det lyfte hon känslomässig inredning som en potentiell, ny trend. <br>– Jag tror att vi handlöst kommer falla rakt ned i mycket mer känslomässig inredning. Föremål ska vara som souvenirer från livet, inte bara berätta någonting om vad man kan använda dom till, utan det måste vara otroligt vackert. Det finns ingenting längre som bara är en avställningsyta. En avställningsyta i sig måste också vara någonting. Så allting har en betydelse, sade Elsa Billgren.&nbsp;<br><br></p>'
  -
    type: image
    photo: /assets/img/panel_formex.jpg
    size: Normal
  -
    type: text
    text: '<p>Formex pressfrukost den 14 januari. Mässans första dag inleddes med intervjuer och panelsamtal på scen. Från vänster: Cecilia Blankens, Elsa Billgren, Sofia Wood och moderator Lotta Ahlvar. Foto: Jonas Sveningsson<br><br></p><p>Vidare ledde hennes trendspaning in på sociala medier och bloggar, där det tidigare varit vanligt att föremål presenterades i stil med “Titta vad jag har köpt!”, som en produktbild. Men enligt Elsa Billgren är det helt borta nu.&nbsp; &nbsp; <br>– Produktbilder tror jag i sig kommer fasas bort. Vi behöver inte titta på föremålet på samma sätt, utan det handlar om hela bilden, hela känslan, hela livet. Hur det integreras i hemmet. Så produktbilder i miljöer som är verkliga miljöer kommer ju ta över, tillade hon.&nbsp;</p><p><br>Ute i mässhallarna fanns ett stort urval av design, både innovativ och mer klassisk med en tvist. Bland annat en karmstol i trä, med lite ovanliga ben, som tagits fram av den svenska formgivaren Cecilia Uddås. Den är tillverkad i björk som betsats till en mörkare nyans.&nbsp;<br><br></p>'
  -
    type: image
    photo: /assets/img/uddas_.jpg
    size: Normal
  -
    type: text
    text: '<p>Till vänster en karmstol från Uddås Design, till höger formgivaren Cecilia Uddås. Foto: Linda Myrin<br><br></p><p>Nedan följer ett litet urval av inredningsdetaljer från andra formgivare, och återförsäljare, som också ställde ut på mässan.<br><br></p>'
  -
    type: image
    photo: /assets/img/muurla_o_z.jpg
    size: Normal
  -
    type: text
    text: '<p>Koppar från Muurla till vänster och skärbrädor i trä från Zassenhaus till höger. Foto: Linda Myrin<br><br></p>'
  -
    type: image
    photo: /assets/img/boxinbag_o_co_.jpg
    size: Normal
  -
    type: text
    text: '<p>Vinkylare från brittiska Culinary Concepts, vilka ställdes ut av återförsäljaren BOXinBAG &amp; CO. Foto: Linda Myrin<br><br></p>'
  -
    type: image
    photo: /assets/img/petit-j_o_axling.jpg
    size: Normal
  -
    type: text
    text: '<p>Till vänster ett självgående växt-ekosystem från Petit Jardin. Till höger kökshanddukar i lin/bomull från Axlings. Foto: Linda Myrin<br><br></p>'
  -
    type: image
    photo: /assets/img/vividi_smeg.jpg
    size: Normal
  -
    type: text
    text: '<p>Till vänster blomkrukor från grossisten VK Vividi. Foto: Linda Myrin. Till höger en brödrost från Smeg i lackerat stål. Foto: Smeg / Martinsen (importör)</p>'
template: articles/article
sponsored: false
artikel_typ: reportage
views: 1037
puff_font_size: 24
article_font_size: 24
topnews_font_size: 42
clicks: 0
link: '1'
categories: ovrigt
tags:
  - Formex
  - 'Elsa Billgren'
  - 'Knabstrup Keramik'
  - 'Uddås Design'
  - Zassenhaus
  - Muurla
  - 'Culinary Concepts'
  - Axlings
  - Smeg
  - 'VK Vividi'
  - Martinsen
  - 'BOXinBAG & CO'
  - 'PETIT JARDIN'
  - Toppnyhet
  - Stockholmsmässan
id: d51e8766-f6d3-4b66-bc40-356a3572d38e
