title: 'HSB: “Synen på avgiftens storlek behöver förändras i grunden”'
ingress: |
  <p>Brf:ers kostnader ökade ifjol men ingen genomsnittlig avgiftshöjning noterades och trots mindre höjningar hittills under 2023 behövs ytterligare justeringar. Det konstaterar HSB Stockholm i en ny rapport.<br>– Synen på avgiftens storlek behöver förändras i grunden, säger bostadsbolagets analytiker Cecilia Jutell i ett pressmeddelande.
  </p>
  
intro_image: /assets/img/skarmavbild-2023-06-12-kl.-19.19.05.png
long_form:
  -
    type: text
    text: '<p>Nyligen släppte bostadsbolaget HSB rapporten Stockholms bostadsrättsbarometer 2023. Den innehåller en sammanställning av nyckeltal från drygt 760 bostadsrättsföreningar med nära 100 000 lägenheter. Av rapporten framgår att föreningarnas räntekostnader stigit med i snitt 20 procent under 2022, samtidigt som driftskostnaderna ökat med fyra procent. Dock förblev den genomsnittliga avgiften oförändrad. <br><br>Som ett resultat av detta har föreningarnas genomsnittliga sparande till framtida underhåll minskat med 13 procent, jämfört med året innan. Sett till de två senaste åren handlar det om en nedgång på 26 procent. <br>– Snittet på sparandet är långt under vår rekommenderade nivå. Därutöver kommer bostadsrättsföreningar att påverkas en lång tid framöver av påtagligt högre räntekostnader, och stora indexerade kostnadshöjningar. Det finns en tydlig eftersläpning i inflationen, säger HSB Stockholms analytiker Cecilia Jutell i ett pressmeddelande från bostadsbolaget.<br><br>Hittills under 2023 har en majoritet av föreningarna genomfört avgiftshöjningar, vid årsskiftet höjde många med i snitt fem procent. Utöver det har betydligt fler gjort villkorsändringar för p-platser, garage, förråd och lokaler jämfört med tidigare år.<br>– Det tyder på en viss medvetenhet, men den är fortsatt alldeles för låg. Styrelser behöver förflytta fokus från vad avgiften är i dag, till vad den borde vara sett till sparbehovet och gällande räntenivå. Vissa föreningar har en brant uppförsbacke framför sig och behöver höja avgiften med 50 procent för en långsiktig ekonomi i balans, fortsätter Cecilia Jutell.<br><br>Hon tillägger att den höga inflationen och de allt dyrare lånen är något som kommer påverka föreningar under kommande år. <br>– Ingen bostadsrättsförening är oberörd av konjunkturen, och kostnaderna kommer fortsätta att öka. Synen på avgiftens storlek behöver förändras i grunden. Frågan är inte om avgifterna ska upp, utan hur mycket.</p>'
template: articles/article
sponsored: false
hide_from_home: false
artikel_typ: nyhet
views: 2679
puff_font_size: 24
article_font_size: 24
topnews_font_size: 42
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'HSB Stockholm'
  - Toppnyhet
id: a972e011-4a45-4ae8-a921-77552ac78e46
