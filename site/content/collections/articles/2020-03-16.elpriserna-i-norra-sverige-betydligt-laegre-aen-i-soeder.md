title: 'Elpriserna i norra Sverige betydligt lägre än i söder'
ingress: |
  <p>Denna vinter har elpriserna i landet varit ovanligt låga för årstiden, och lägst har de varit i norra Sverige. Hittills i mars har elen i söder varit nästan dubbelt så dyr som i norr. Detta enligt statistik från Vattenfall.
  </p>
  
intro_image: /assets/img/medium-screen-72-dpi-vattenfall_stadsforsen-power-station-02.png
long_form:
  -
    type: text
    text: '<p>Årets svenska vinter har hittills varit onormalt varm för säsongen. I januari uppmättes de lägsta elpriserna för månaden sedan år 2007, och månaden efter noterades det lägsta februaripris som uppmätts sedan 2003. Tidvis var elpriset så lågt som bara några ören per kilowattimme. Natten från den tionde till den elfte februari var det&nbsp;minuspriser&nbsp;som gällde. Det framgår av ett pressmeddelande från energiföretaget Vattenfall. <br><br>Det blåsiga vädret har också bidragit till att elpriserna sjunkit. Den 16 februari nådde vindkraftsproduktionen nya höjder då stormen Dennis drog in över landet. Enligt en rapport från elbolaget&nbsp;Bixia&nbsp;uppgick produktionen till 351,4 gigawattimmar, en nivå som motsvarar lite drygt 30 procent av den totala elproduktionen i Norden.&nbsp; &nbsp; <br><br>Enligt Vattenfall ser läget bra ut även för vattenkraften i landet. Mer regn än normalt, främst i västra Sverige, och snö i fjällen har fått Vattenfall att dra slutsatsen att vattenkraften ska kunna leverera “långt in på året”. <br><br>Västernorrland&nbsp;ingår i&nbsp;elområde&nbsp;två (Sundsvall), norra Mellansverige. Enligt&nbsp;Compricers&nbsp;webbplats räknas flera län till detta&nbsp;elområde: Jämtlands län, Västernorrlands län, delar av Dalarnas län, Gävleborgs län och Västerbottens län. <br><br>Av Vattenfalls statistik över rörligt elpris, som följer svängningarna på Nord Pool, så framgår att snittpriset i februari 2020 landade på 25,17 öre per kilowattimme för&nbsp;elområde&nbsp;två. Ifjol blev noteringen 58,36 öre per kilowattimme för motsvarande period. Priserna är baserade på Vattenfalls inköpspris plus kostnad för elcertifikat och energiföretagets påslag om 5 öre inklusive moms.&nbsp; &nbsp; <br><br><b>Vattenfalls statistik över rörligt elpris, februari&nbsp;2020&nbsp;&nbsp;</b></p><p>Elområde&nbsp;1, Norra Sverige (Luleå): 25,09 öre/kWh&nbsp;&nbsp;&nbsp;&nbsp;</p><p>Elområde&nbsp;2, Norra Mellansverige (Sundsvall): 25,17 öre/kWh&nbsp;&nbsp;&nbsp;&nbsp;</p><p>Elområde&nbsp;3, Södra Mellansverige (Stockholm): 29,82 öre/kWh&nbsp;&nbsp;&nbsp;&nbsp;</p><p>Elområde&nbsp;4, Södra Sverige (Malmö): 29,89 öre/kWh&nbsp;&nbsp;&nbsp;&nbsp;</p><p><i>Källa: Vattenfall&nbsp;<br></i><br>I januari 2020 blev snittpriset för el i norra Mellansverige 34,21 öre per kilowattimme, och för samma månad 2019 noterades priset 66,98 öre per kilowattimme.&nbsp;&nbsp;</p><p><br>På Vattenfalls hemsida finns även prisstatistik för början av mars i år. För perioden första mars till och med den 16 mars 2020 har medelspotpriset 11,98 öre per kilowattimme noterats för&nbsp;elområde&nbsp;två, vilket är nära hälften av vad som uppmättes i södra Sverige. Medelspotpriset uppges vara det genomsnittliga priset på den nordiska elbörsen exklusive moms, påslag och elcertifikat.&nbsp; &nbsp;<br><b><br>Medelspotpris på elbörsen 1-16 mars 2020&nbsp;&nbsp;</b></p><p>Elområde&nbsp;1, Norra Sverige (Luleå): 11,98 öre/kWh&nbsp;&nbsp;&nbsp;&nbsp;</p><p>Elområde&nbsp;2, Norra Mellansverige (Sundsvall): 11,98 öre/kWh&nbsp;&nbsp;&nbsp;&nbsp;</p><p>Elområde&nbsp;3, Södra Mellansverige (Stockholm): 17,26 öre/kWh&nbsp;&nbsp;&nbsp;&nbsp;</p><p>Elområde&nbsp;4, Södra Sverige (Malmö): 20,80 öre/kWh&nbsp;&nbsp;&nbsp;&nbsp;</p><p><i>Källa: Vattenfall&nbsp;</i></p>'
template: articles/article
sponsored: false
artikel_typ: nyhet
views: 667
puff_font_size: 24
article_font_size: 24
topnews_font_size: 48
region:
  - 004eb45e-a37c-402e-9ed4-59b5d3deafd6
clicks: 0
link: '1'
categories: energi-och-miljo
tags:
  - Compricers
  - Bixia
  - Vattenfall
id: 2c3cf5af-be26-4898-bffe-7b386ccc01d4
