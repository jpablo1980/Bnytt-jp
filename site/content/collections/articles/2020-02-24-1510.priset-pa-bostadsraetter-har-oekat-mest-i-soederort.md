title: 'Priset på bostadsrätter har ökat mest i Söderort'
ingress: |
  <p>Under de senaste tio åren har priset på bostadsrätter i Stockholms stadsdelar ökat mest i Vantör och Farsta. Där har priserna ökat med hela 112 procent, enligt en ny kartläggning som gjorts av Länsförsäkringar Fastighetsförmedling som Dagens Nyheter tagit del av.
  </p>
  
intro_image: /assets/img/mostphotos/9575718-t-banestation-farsta.jpg
long_form:
  -
    type: text
    text: '<p>Länsförsäkringar Fastighetsförmedling har gjort en kartläggning med hjälp av siffror från Svensk Mäklarstatistik där de undersökt bostadsrättspriserna i Stockholms stadsdelar under de senaste tio åren. De visar att priserna stigit mest i Söderort, främst i Farsta och Vantör. Där har priset stigit med 112 procent under den undersökta tioårsperioden.&nbsp; <br>– Historiskt låga räntor och en växande bostadsbrist har bidragit till stora prisökningar i Stockholm det senaste decenniet. Framöver räknar vi med ett jämnare prisläge, även om många hindras från att byta bostad som följd av de skärpta kreditvillkor som infördes 2018, säger Emma Holst, fastighetsmäklare på Länsförsäkringar Fastighetsförmedling till Dagens Nyheter.&nbsp;</p><p><br></p><p>Även i Hässelby-Vällingby steg priserna mycket 2010-talet, där med 109 procent. Hägersten-Liljeholmen har också haft en stor prisuppgång på 99 procent.&nbsp; &nbsp;<br>– Höga bostadsrättspriser i innerstaden gör att efterfrågan ökar på lägenheter i områden utanför stadskärnan, där det är möjligt att få mer boyta för pengarna. De stadsdelar där priserna ökat mest har jämförelsevis låga priser och bra förbindelser till Stockholm city, säger Emma Holst till Dagens Nyheter.&nbsp;</p><p><br></p><p>Ser man till de rådande bostadspriserna är Vasastan den dyraste stadsdelen medan Spånga-Kista är billigast. I Vasastan kostar en kvadratmeter i snitt 95 266 kronor medan kvadratmeterpriset i Spånga-Kista landar på 33 749 kronor. Trots att Vantör, Farsta och Hässelby-Vällingby haft störst procentuell prisökning de senaste årtionden tillhör de ändå Stockholms billigaste stadsdelar. Totalt så har Stockholms bostadspriser ökat med 77 procent under 2010-talet, skriver Dagens Nyheter.&nbsp;</p><p><b><br></b></p><p><b>Prisutvecklingen på bostadsrätter i Stockholms stadsdelar i procent mellan 2010 och 2019:&nbsp;&nbsp;</b><br></p><p>Stockholms stad: + 77</p><p>Farsta-Vantör: + 112</p><p>Hässelby-Vällingby: + 109</p><p>Hägersten-Liljeholmen: + 99</p><p>Brännkyrka-Skärholmen: + 98</p><p>Enskede-Skarpnäck: + 95</p><p>Spånga-Kista: + 89</p><p>Vasastan-Norrmalm: +76</p><p>Södermalm: + 76</p><p>Bromma-Västerled: + 75</p><p>Kungsholmen: + 73</p><p>Östermalm: + 68</p><p>Essingen: + 65</p>'
template: articles/article
sponsored: false
artikel_typ: nyhet
views: 1253
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'dagens nyheter'
  - 'svensk mäklarstatistik'
  - 'länsförsäkringar fastighetsförmedling'
id: cb788244-104c-48b9-8362-353a87463145
