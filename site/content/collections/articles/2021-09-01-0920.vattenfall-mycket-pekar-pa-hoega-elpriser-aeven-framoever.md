title: 'Vattenfall: Mycket pekar på höga elpriser även framöver'
ingress: |
  <p>Enligt en ny prognos från Vattenfall ser elpriserna ut att bli höga under hösten och vintern 2021. Huvudorsaken ska vara en osäker tillgång på vattenkraft till följd av minskad nederbörd.
  </p>
  
intro_image: /assets/img/medium-screen-72-dpi-vattenfall_stadsforsen-power-station-02.png
long_form:
  -
    type: text
    text: '<p>Sommarens varma och torra dagar, i kombination med mindre blåst, har inneburit relativt höga elpriser för konsumenter i landet. Till följd av väderläget är det nu underskott i den hydrologiska balansen, ett mått för tillgång på vattenkraft. Det skriver energiföretaget Vattenfall i ett pressmeddelande, vilket också innehåller statistik över spotpriser i landet under augusti. Den visar på högre elpriser under månaden i samtliga elområden, jämfört med både fjolårets notering och resultatet för augusti 2019. <br><br>Och trots att höstregn väntas ser väderläget ut att bli fortsatt torrt även framöver, till och med vintern 2021. Om det inte blir betydligt blötare väder kan marknadspriserna hamna på mellan 50-90 öre per kilowattimme under perioden. <br>– Mycket pekar på att det kan bli en period med fortsatt höga elpriser i Norden om vi inte får en nederbördsrik höst. Höstregn förväntas men just nu ser det fortsatt torrt ut. Mycket pekar därför på fortsatt höga elpriser i höst, och till och med i vinter, säger Vattenfall Försäljnings privatkundschef Jonas Stenbeck i ett pressmeddelande från energiföretaget.<br><br></p>'
  -
    type: image
    photo: /assets/img/elpriser1-aug-2021.png
    size: Normal
  -
    type: text
    text: '<p><i>Källa: Statistik från Vattenfall hämtad 31 augusti 2021<br><br></i></p><p><b>Not:&nbsp;</b>Spotpriset avser snittpriset på den nordiska elbörsen Nord Pool, exklusive moms, påslag och elcertifikat.</p>'
template: articles/article
sponsored: false
hide_from_home: false
artikel_typ: nyhet
views: 268
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - Vattenfall
  - 'Nord Pool'
id: fdb0c7ad-c11f-4608-b85f-1e7daa838e07
