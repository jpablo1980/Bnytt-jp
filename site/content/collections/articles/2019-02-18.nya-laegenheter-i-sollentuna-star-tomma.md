title: 'Nya lägenheter i Sollentuna står tomma'
ingress: |
  <p>I Sollentuna i Stockholm har de nybyggda lägenheterna varit svåra att sälja. Flera byggbolag har på grund av detta fått sätta stopp för pågående projekt, och flera färdiga hus står tomma, enligt Mitt i Sollentuna.
  </p>
  
intro_image: /assets/img/mostphotos/17692972-s-t-eriks-kyrka-med-omgivningar-fotograferade-fran-andra-sidan-edsviken.jpg
long_form:
  -
    type: text
    text: '<p>Enligt Sollentuna kommun finns det möjlighet att bygga cirka 4 400 bostäder i området kring Väsjön i Sollentuna. Ett byggföretag som satsat på nybyggen just där är Småa. De hade planerat att bygga sex hus med totalt 84 lägenheter, men på grund av det svala intresset har det bara hälften som byggts. <br>– Marknaden med förhandsavtal långt i förväg är, om inte redan död, så väldigt svag, säger Brita Engvall på Småa till Mitt i Sollentuna.</p><p><br></p><p>Vid Väsjön står nu tre av de sex bostadshusen från Småa klara. Namnet på dem är Brf Brygghusen, och de lades ut till försäljning för ett par år sedan. Ett antal köpare skrev då avtal, men det antalet var för litet. Det bidrog till att Småa valde att dela upp bygget i två etapper, och då drog sig köparna ur. Boende skulle flyttat in i de tre husen i januari eller februari i år, men nu står de tomma utan köpare. Småa berättar för Mitt i Sollentuna att de inte kunnat sälja bostäderna och har valt att behålla dem. Lägenheterna hyrs tills vidare ut till företag. De andra inplanerade husen kommer inte att bli byggda inom den närmsta framtiden. </p><p><br></p><p>Det är inte bara Småa som fått käppar i hjulen för sina projekt. Även Peab har satt stopp för ett bygge i Tureberg. Läs mer om <a href="https://bostadsrattsnytt.se/nyheter/bostadsmarknad/2019-01-23-byggstopp-foer-peab-projekt-i-sollentuna">Peabs byggstopp</a>.&nbsp;</p>'
template: articles/article
sponsored: false
artikel_typ: nyhet
views: 1972
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 34
link: '1'
categories: nyproduktion
tags:
  - Sollentuna
  - Småa
  - Peab
  - Toppnyhet
id: b63ea3ed-54ce-48e4-a949-eb1cc2144d2d
