title: 'Nyttjanderätt till lägenhet förverkad efter angrepp mot brf-ordförande'
ingress: |
  <p>Ett gift par förlorar nyttjanderätten till sin bostadsrätt i Göteborg efter att maken misshandlat brf-ordföranden i källaren. Detta enligt en ny hovrättsdom.
  </p>
  
intro_image: /assets/img/hr-vg.PNG
long_form:
  -
    type: text
    text: |
      <p><i>Text: Linda Myrin</i><br><br>En man och en kvinna med bostadsrätt i området Eriksberg i Göteborg har fått nyttjanderätten till sin lägenhet förverkad. Anledningen är att mannen för ungefär två år sedan misshandlade bostadsrättsföreningens dåvarande ordförande. Det framgår av en ny hovrättsdom.
      <br><br>I december 2020 befann sig ordföranden nere i föreningens källare med anledning av en vattenläcka som upptäckts där. Läckan hade bland annat nått ett förråd tillhörande två medlemmar i form av ett gift par, en man och en kvinna, med en gemensam bostadsrätt i huset.<br><br>Enligt föreningens utsago kom den manlige medlemmen ned till källaren och började tala upprört till ordföranden, som just då pratade i telefon och därför bad honom vänta. Det godtogs inte av medlemmen utan han gick och hämtade en bräda och började slå ordföranden med den, samtidigt som medlemmen uppmanade ordföranden att slänga telefonen. Totalt ska 25 slag ha utdelats och under attacken uppges ordföranden ha tappat sin telefon.<br><br>Efter omkring fem minuter lyckades ordföranden ta sig ut genom en dörr i källaren och stänga den, samtidigt som medlemmen försökte dra upp den från andra sidan. När medlemmen till slut gav upp kunde ordföranden ta sig ut via husets garageport där han mötte flera personer. De kunde konstatera att ordföranden blödde kraftigt och var skärrad. Både polis och ambulans kallades till platsen.<br><br>Följande dag ska medlemmen som attackerat ordföranden bland annat ha skickat mejl till föreningens styrelse om att ordföranden agerat våldsamt och därmed måste avsättas. Ett par dagar senare skickade bostadsrättsföreningens ombud ett rekommenderat brev till medlemmen och hans fru för att förtydliga föreningens ståndpunkt i frågan; att man ser ytterst allvarligt på det inträffade och att det är skäl för uppsägning (av nyttjanderätten till parets lägenhet får antas).<br><br>Medlemmarna med det vattenskadade förrådet har dock presenterat en annan bild av vad som hände i källaren. Efter en ordväxling mellan den manlige medlemmen och ordföranden ska ordföranden ha ilsknat till och kastat sin mobiltelefon mot medlemmen och träffat honom i ansiktet och på halsen. Därefter ska medlemmen ha knuffat ordföranden varpå ordföranden fattat tag i en planka och gått till motattack. Efter det ska parterna ha stött plankan mot varandra upprepade gånger.<br><br>Den manlige medlemmen ska ha varit upprörd med anledning av att paret tidigare informerat styrelsen om att dragning av avloppsrör genom källarförråd innebär en risk för läckage, vilket inte hörsammades.<br><br>I början av 2022 prövades fallet i Göteborgs tingsrätt som ansåg det vara styrkt att medlemmen misshandlat föreningens dåvarande ordförande, vars uppvisade skador inte bedömdes som ringa utan tillräckligt allvarliga för att ligga till grund för uppsägning. Rätten ska bland annat ha tagit del av ett läkarintyg och foton som stödjer ordförandens beskrivning av händelseförloppet, samtidigt som samma bevisning uppges tala emot medlemmens redogörelse.<br><br>Mot denna bakgrund slog tingsrätten fast att nyttjanderätten till bostadsrätten ifråga ska betraktas som förverkad och att paret genast måste avflytta från lägenheten, i enlighet med vad föreningen yrkat. De två medlemmarna ålades också att stå för föreningens rättegångskostnader samt ränta på beloppet.<br><br>Beslutet överklagades till Hovrätten för Västra Sverige där tingsrättsdomen nyligen fastställdes, med en liten notering gällande rättegångskostnaderna: Att mervärdesskatt inte ingår i kostnaderna för ombudsarvode, vilket indikerades i tingsrättens dom.<br><br>Enligt hovrätten står det klart att angreppet i källaren kunde kopplas till ordförandens uppdrag i föreningen och att det inte handlat om en personlig konflikt. Medlemmens beteende mot ordföranden bedöms utgöra en sådan störning i boendet som avses i bostadsrättslagens sjunde kapitel, vilken även medlemmens fru bär ansvarar för. 
      
      “Det som ligger dem till last är inte av ringa betydelse och nyttjanderätten är därmed förverkad enligt 7 kap. 18 § 5 bostadsrättslagen.”&nbsp; &nbsp;<br><br>UPPDATERING JAN 30, 2023<br>Hovrättens dom överklagades men i januari i år beslutade Högsta domstolen att inte meddela prövningstillstånd.</p>
      
template: articles/article
sponsored: false
hide_from_home: false
artikel_typ: nyhet
views: 2649
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: ovrigt
tags:
  - 'Hovrätten för Västra Sverige'
  - Toppnyhet
  - 'Göteborgs tingsrätt'
id: ccaf4a75-47a7-4636-8660-aa802c87a78c
