title: 'Tvingades köpa bostad trots rejält höjd avgift'
ingress: |
  <p>De som köpt en bostadsrätt som inte är färdigbyggd kan ha fått problem när räntan höjdes under hösten. SvD skriver om ett par som måste köpa bostaden de skrivit avtal för, trots att månadsavgiften höjdes med 36 procent.
  </p>
  
intro_image: /assets/img/mostphotos/57664212-copenhagen.jpg
long_form:
  -
    type: text
    text: '<p>Att ekonomin i Sverige förändrats under hösten har även påverkat bostadsmarknaden och nyproduktion av bostäder. Flera byggprojekt runt om i landet rapporterar om att deras kalkyler inte håller utan att de tvingas höja avgifterna.&nbsp;</p><p><br></p><p>Svenska Dagbladet (SvD) skriver om ett par som tecknat förhandsavtal på en nyproducerad lägenhet från OBOS. Under hösten fick de veta att månadskostnaden som skulle ligga på runt 4 800 kronor skulle höjas till 6 500 kronor, en höjning motsvarande 36 procent. Paret nekades att avbryta köpet. Skulle de avbryta skulle OBOS tvinga dem att betala skadestånd.</p><p><br></p><p>Genom bostadsrättslagen får en person som tecknad förhandsavtal frångå avtalet om ”de avgifter som skall betalas för bostadsrätten är väsentligt högre än som angavs i förhandsavtalet”. Men vad som är västentligt högre finns inga riktlinjer kring. <br>– Det här var en icke-fråga före räntehöjningarna. På kort tid har jag nu själv blivit ombud för köpare i tre olika föreningar där det blivit kraftiga höjningar. Som det ser ut, riskerar nyproduktionens blivande medlemmar att få ta hela smällen och det är inte schysst, säger Christian Hägglund, vd vid Stance juristbyrå som driver telefontjänsten Juristjouren, till SvD.&nbsp;</p><p><br></p><p>Tidningen skriver att flera jurister nu önskar se en prövning i Högsta domstolen om vad som är en väsentlig avgiftshöjning och inte.&nbsp;</p><p><br></p><p>I artikeln får även Sofia Ljungdahl, vd vid OBOS Nya Hem, berätta deras syn på saken.</p><p>– När vi tolkar ”väsentligt högre”, tittar vi på hela köpet. Det är vår tolkning i vart fall. Folk har köpt för att bo, och att få en högre månadsavgift är lite på samma sätt som att betala mer för smöret. Priserna har ju stuckit i väg på allt möjligt, säger Sofia Ljungdahl.</p>'
template: articles/article
sponsored: false
hide_from_home: false
artikel_typ: nyhet
views: 2462
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - toppnyhet
  - obos
  - svd
id: f46bdea0-b107-48e3-9475-d5a0b49517e4
