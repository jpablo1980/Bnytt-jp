title: 'Polisen klassar tre nya områden som utsatta – alla finns i Stockholms län'
ingress: |
  <p>Snart uppdaterar polisen sin lista över utsatta områden i landet. Tre nya områden ska tillföras på listan, varav samtliga återfinns inom Stockholms län. Det rapporterar SR Ekot.
  </p>
  
intro_image: /assets/img/48773993-fisksatra.jpg
long_form:
  -
    type: text
    text: '<p>UPPDATERAD 21 OKTOBER 2021<br><br>Nyligen rapporterade Sveriges Radio (SR) Ekot om att polisens lista över utsatta områden i landet snart kommer att uppdateras, något som sker vartannat år. Där kan en plats antingen klassas som utsatt område, riskområde, eller särskilt utsatt område som är den allvarligaste kategorin.<br><br>Totalt ska tre nya områden upp på listan samtidigt som två försvinner, medan ett antal andra får nya klassningar. Den 14 oktober i år rapporterade Ekot att uppdateringen ska ske om drygt en månad och polisen har nu publicerat en text om de kommande förändringarna på sin hemsida.<br><br>Av de tre områden som snart ska tillföras på listan återfinns samtliga inom Stockholms län. Två av dessa bedöms nu som utsatta områden, det ena är Grantorp/Visättra i Huddinge kommun och det andra området är Fisksätra i Nacka. Det tredje området som ska upp på listan är Valsta i Sigtuna, vilket får klassningen riskområde.<br><br>De två områden som försvinner från listan är Rannebergen i Göteborg och Klockaretorpet i Norrköping.<br><br>Ett antal områden kommer också att få andra klassningar på listan efter uppdateringen.<br>Gårdsten i Göteborg går från att ha bedömts som riskområde till att klassas som utsatt område. Tynnered/Grevegården/Opaltorget i Göteborg, Karlslund i Landskrona och Araby i Växjö går från särskilt utsatta områden till riskområden.<br><br>Samtidigt får ett annat område en allvarligare klassning. Det är Kronogården/Lextorp/Sylte i Trollhättan som tidigare bedömts vara ett utsatt område, men som efter uppdateringen kommer att klassas som ett riskområde.<br><br>Enligt Ekots rapportering den 14 oktober vill Polismyndigheten inte kommentera utvecklingen i enskilda områden. Dock bekräftar myndigheten förändringarna på ett övergripande plan. Och enligt Linda H Staaf, chef för polisens nationella underrättelseenhet, går de i rätt riktning.<br>– Genom att vi ser en positiv utveckling i de utsatta områdena så ser vi också att det finns god förhoppning om att tillväxten till kriminella miljöer på sikt kommer att minska. Men det är naturligtvis ett långt och gediget arbete som kvarstår men det är i alla fall positiva tendenser, säger hon till SR Ekot.</p><p><br><b>Mer läsning i ämnet:</b><br></p><p><a href="https://bostadsrattsnytt.se/nyheter/bostadsmarknad/2021-09-02-ombildningar-i-utsatta-omraden-kan-staerka-kriminellas-position">Ombildningar i utsatta områden kan stärka kriminellas position</a>&nbsp; (SEP 2, 2021)</p><p><a href="https://bostadsrattsnytt.se/nyheter/bostadsmarknad/2020-05-27-hela-kommuner-anmaelda-som-utsatta-nu-kan-ebo-lagen-aendras-igen">Hela kommuner anmälda som utsatta – nu kan ebo-lagen ändras igen</a>&nbsp; (MAY 27, 2020)</p>'
template: articles/article
sponsored: false
hide_from_home: false
artikel_typ: nyhet
views: 2340
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'SR Ekot'
  - Polismyndigheten
  - Toppnyhet
id: 15b247ce-2de2-4722-9b66-9c57039d9d36
