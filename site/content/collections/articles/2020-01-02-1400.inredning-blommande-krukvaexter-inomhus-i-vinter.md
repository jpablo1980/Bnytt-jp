title: 'Inredning: Blommande krukväxter inomhus på vintern'
ingress: |
  <p>Kala trädstammar och snötäckta gräsmattor utanför fönstret gör att krukväxter inomhus framställs i en ny dager. Vi har frågat representanter för olika företag inom blomsterhandel om vilka blommande krukväxter som håller bra inomhus på vintern, och bett dem rekommendera sina favoriter.
  </p>
  
intro_image: /assets/img/mostphotos/17338918-brudorkideer_edited_.jpg
long_form:
  -
    type: text
    text: '<p>Text: Linda Myrin</p><p><br></p><p>Eva Larsson är sortimentskoordinator på avdelningen för inköp hos Blomsterlandet. Enligt henne är brudorkidé ett bra val under vintersäsongen.&nbsp;<br><br></p>'
  -
    type: image
    photo: /assets/img/brudorkide.jpg
    size: Normal
  -
    type: text
    text: '<p>Brudorkidé (Phalaenopsis). Foto: Blomsterlandet</p><p>&nbsp;<br>Hon beskriver den som en lättskött orkidé och tillägger att man gärna ska tillsätta orkidénäring vid vattning. Brudorkidén finns året runt i många olika färger och med olika antal blommande stänglar.<br><br>En annan lättskött krukväxt hon rekommenderar är Våreld, även kallad Höstglöd. Den går att få tag i året runt och finns i många olika färger. Även Rosenkalla fungerar bra att ha inomhus på vintern.&nbsp;<br><br></p>'
  -
    type: image
    photo: /assets/img/blomsterlandet1.jpg
    size: Normal
  -
    type: text
    text: '<p>Rosenkalla "Pink Champion" till vänster och Våreld till höger. Foto: Blomsterlandet<br><br>Alla tre sorterna är, enligt Eva Larsson, mycket tåliga och lätta att sköta. Dessutom blommar de länge.<br><br>Karin Elmberg är hortonom och trädgårdsredaktör hos Wexthuset.com. Hon har också valt att rekommendera brudorkidé. <br>– Jag skulle utan tvekan välja en brudorkidé, Phalaenopsis. Det är i mitt tycke den bästa vinterboosten på fönsterbrädan med en lång blomningstid under hela vinterhalvåret. Dessutom är den lättodlad och blommar om år efter år. Det enda som krävs är en dusch då och då med varannan gång vattenflaska och varannan gång näring, som orkidéer tar upp via bladen. Busenkel skötsel med andra ord. Som bonus är brudorkidéerna prisvärda och finns i alla möjliga färger, lätta att matcha med hemmets inredning – roliga att samla på, säger hon.<br><br></p><p>Johan Orre, hortonom på Plantagen, har valt att rekommendera tre olika krukväxter med blommor. Den första är en Hortensia som trivs i ljusa fönster men man bör undvika att ha dem i direkt solljus. De trivs i rumstemperatur eller svalare ner till 15 plusgrader.&nbsp;</p><p>– Hortensior gillar mycket vatten och när de blommar behöver jorden hållas fuktig hela tiden utan att det står vatten kvar i kruka eller på fat. Gärna en skvätt vatten varje dag om den står varmt eller i torr luft. Ge växtnäring varannan vecka och klipp bort vissna blommor efter hand. Hortensia är en surjordsväxt som ogillar kalk så vid omplantering ska hortensiajord användas. Under sommaren går det jättebra att placera ut den i större krukor eller rabatt, berättar han för Bostadsrättsnytt.&nbsp;</p>'
  -
    type: image
    photo: /assets/img/plantagen.jpg
    size: Normal
  -
    type: text
    text: '<p>Till vänster en engelsk pelargon, i mitten en hortensia, och till höger en triangeloxalis. Foto: Plantagen<br><br></p><p>Blomma nummer två är engelsk pelargon, en krukväxt som mår bra i ett soligt läge med väldränerad, näringsrik jord, gärna pelargonjord. Den bör vattnas ungefär en gång i veckan under mars till oktober, och ska torka upp mellan vattningarna. Senare under säsongen kan den placeras utomhus, när det inte längre finns risk för nattfrost.&nbsp; <br>– Under vintern behövs endast sparsamt med vatten. Ge långtidsverkande näring eller flytande näring i samband med vattning i perioden mars-oktober för en långvarig blomning. Plocka bort vissna blommor och blad kontinuerligt för rikare blomning. Övervintra din pelargon inomhus men ta in före frost. De vill stå svalt och skyddat och behöver en viloperiod för att blomma nästföljande år. Klipp bort eventuella vissna grenar på hösten. Kraftigare beskärning sker på våren. Föröka din pelargon med sticklingar, säger Johan Orre.<br><br>Den tredje blommande krukväxten han rekommenderar för vintersäsongen är en så kallad triangeloxalis.&nbsp; &nbsp;<br>– Mycket söt och skir växt med triangelformade klöverblad och små skira vita blommor. Vanligaste sorten att hitta i handeln är den mörkbladiga. Vattnas då jorden torkat upp lätt och undvik allt för blöt jord. Häll bort vatten som blir kvar i ytterkrukan eller på fatet vid vattning. Ett tips är att vattna underifrån och sedan häll bort vatten som blir kvar i ytterkrukan eller på fatet. Trivs i ljust-halvskuggigt läge. Under vintern behöver den en viloperiod då den kan stå&nbsp;torrt och svalt placerad i fem till tio plusgrader. Planteras om i ny jord nästa vår så kommer den skjuta nya fina blad och blommor, förklarar Johan Orre.</p><p><br></p><p>Not: En person med hortonomexamen är expert på växtbiologi. Källa: Sveriges lantbruksuniversitet (slu.se)</p>'
template: articles/article
sponsored: false
artikel_typ: reportage
views: 3743
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - Blomsterlandet
  - Wexthuset
  - 'Sveriges lantbruksuniversitet'
  - Plantagen
id: d46a0f46-7b39-4b72-838a-3d116fafafcb
