title: 'Så kan bostadsrättsmarknaden bli 2021'
ingress: |
  <p>Enligt en ny rapport från Sveriges BostadsrättsCentrum, som siar om trender på bostadsmarknaden 2021, kommer svenskarna leta efter bostadsrätter med större ytor och tillgång till uteplats eller balkong nästa år. Fler förväntas också leta sig utanför stadskärnan.
  </p>
  
intro_image: /assets/img/mostphotos/43939020-regn-i-slussen.jpg
long_form:
  -
    type: text
    text: '<p>Sveriges BostadsrättsCentrum, SBC, har i en rapport skrivit om vilka trender som kan komma att råda på bostadsmarknaden nästa år. Främst är det den pågående coronapandemin och ett antal nya lagar som kommer påverka marknaden och bostadsrättsföreningarna.&nbsp;</p><p><br></p><p>En sak SBC listar som en trend 2021 är att allt fler vill ha större boendeyta. Det kommer vara viktigare när man letar efter en ny bostad än vad läget är. <br>– Det vi ser är att behovet skiftat otroligt fort på kort tid. Att bo efter läge har länge handlat om att effektivisera sin tid med att bo nära jobbet. Men vi ser nu ett nytt behov som innebär att vi behöver större yta i bostaden. Vi vill kunna sitta avskilt i hemmet för att göra jobbet där i stället, säger Marie Östlund, bostadsrättsspecialist på SBC, till Dagens industri (Di) i en intervju om rapporten.&nbsp;</p><p><br></p><p>&nbsp;För att hushållen ska ha råd med större bostadsrätter spår SBC att fler kommer flytta ut från stadskärnan. En annan spaning är också att balkong eller uteplats kommer bli viktigare för den som letar ny bostad.<br>– Om det inte längre är lika viktigt att vi utför vårt jobb på en fysisk arbetsplats, då blir det mindre attraktivt att bo i en innerstad där man får betala mycket mer för mindre yta. Det är ingen som velat släppa sargen fullt ut förrän nu, men nu har vi möjlighet att göra det jag tror att vi tänkt på ganska länge – nämligen att bo lite större, säger Marie Östlund till Di.</p><p><br></p><p>Under 2021 kommer allt fler köpa sin bostadsrätt digitalt. Visningar via länk blir allt vanligare och avtal går att teckna digitalt tack vare bank-id. Eftersom man har en undersökningsplikt innan ett köp menar SBC att det i framtiden kan företrädare för köparen, som besiktningsmän eller mäklare, användas mer frekvent.</p><p><br></p><p>När fler vill ha mer plats i hemmet kan det komma att efterfrågas en optimering av bostadsrättsföreningarnas ytor. Fler kommer arbeta hemifrån och att göra om en plats i föreningens lokaler till en yta där bostadsrättsägare kan arbeta.</p><p><br></p><p>Två nya lagar som påverkar bostadsrättsföreningar nästa år är förlängningen av lagen om att årsstämmor kan genomföras på distans och lagen om stärkt minoritetsskydd. Den sistnämnda lagen träder i kraft den första januari och ska göra det enklare för medlemmar att kräva granskning av styrelsearbetet och på så sätt upptäcka missförhållanden.<br>– Därför är denna lag mycket välkommen. Möjligheten har funnits tidigare, men enligt förslaget räcker det nu att 10 procent av medlemmarna begär granskning direkt hos Bolagsverket, och det behöver inte ens behandlas på stämman. Medlemmar som kräver särskild granskning utan god grund kan dock bli ersättningsskyldiga, säger Stefan Lindberg, bolagsjurist på SBC.&nbsp;&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1410
puff_font_size: 24
article_font_size: 24
topnews_font_size: 42
clicks: 0
link: '1'
categories: bostadsmarknad
tags:
  - sbc
  - 'sveriges bostadsrättscentrum'
  - prognos
  - trend
  - 'dagens industri'
id: 8b382628-2ec8-4b81-9bf5-1543e3a5d174
