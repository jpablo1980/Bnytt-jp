title: 'Nyproduktion bokas allt senare – konkurrerar med andrahandsmarknaden'
ingress: |
  <p>Ny statistik från Booli visar att nyproducerade lägenheter nu konkurrerar med andrahandsmarknadens utbud av bostäder. Detta på grund av att allt fler nyproduktioner bokas närmare inflyttningsdatum, vilket tilltalar de som önskar flytta inom en snar framtid och inte vill vänta flera år på sitt nya hem.
  </p>
  <p><br>
  </p>
  
intro_image: /assets/img/mostphotos/32630675-newly-built-high-rise-building-on-haga.jpg
long_form:
  -
    type: text
    text: '<p>Att vilja flytta till en helt nybygg lägenhet är en dröm för många. Men det är inte alltid aktuellt då inflyttningsdatumet ofta ligger långt in i framtiden, ibland flera år framåt. Från sommaren 2015 fram till samma period 2018 såldes eller bokades drygt 75 procent av de nyproducerade bostäderna i Stockholms län 500–700 dagar innan inflyttningsdatum. Åren innan var det 250–300 dagar som gällde. Nu visar nya siffror från bostadssajten Booli att de bostäder som köparna kunnat flytta in i under 2019 återigen sålts eller bokats närmare datum för inflyttning. <br>– Den här trenden är kanske egentligen en återgång till det normala. Långt ifrån alla köpare har möjlighet att planera en flytt flera år i förväg.&nbsp;Nu behöver du inte köpa en nyproducerad bostad med lika lång framförhållning, vilket betyder att nyproduktion kan vara aktuellt även för köpare som inte kan planera en flytt med två års framförhållning, säger Matilda Adelborg, pressansvarig på Booli, i ett pressmeddelande.&nbsp;</p><p><br></p><p>Tiden som personerna som bokat eller köpt en nyproducerad bostad behöver vänta på att flytta in har alltså förkortats och är tillbaka på liknande nivåer som innan 2015. Det här innebär att nyproduktion kan konkurrera med objekt på andrahandsmarknaden på ett annat sätt, då nybyggen med kortare tillträde tilltalar en större målgrupp. Tiden mellan köpet och tillträdet behöver inte nödvändigtvis skilja sig mellan andrahandsobjekt och nyproduktion. <br>– En stor del av försäljningarna för bostäder med inflyttningsstart 2018 har sålts under 2016 eller 2017. Det gör att optimismen från den uppåtgående marknaden spiller över på dessa försäljningar, trots att marknaden började svaja hösten 2017, säger Matilda Adelborg.</p><p><br>För att få fram statistiken för antal dagar mellan bokning/köp och inflyttningsdatum har Booli studerat nyproduktion i Stockholms län som har/haft en inflyttningsstart.</p>'
template: articles/article
sponsored: false
artikel_typ: nyhet
views: 1486
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - toppnyhet
  - booli
id: b1e40173-053d-4a5f-8e1a-096d418dbfef
