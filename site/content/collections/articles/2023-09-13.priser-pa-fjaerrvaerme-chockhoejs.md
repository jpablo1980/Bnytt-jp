title: 'Priser på fjärrvärme chockhöjs'
ingress: |
  <p>Flera bolag inom fjärrvärme justerar upp elpriserna rejält i år. Förklaringen ska vara att det som eldas i fjärrvärmeverken blivit betydligt dyrare. Det rapporterar SR.
  </p>
  
intro_image: /assets/img/56401193-varmeverk.jpg
long_form:
  -
    type: text
    text: '<p>Av ett inslag i Sveriges Radio (SR) framgår att flera bolag höjer priset på fjärrvärme med 25-30 procent i år. Anledningen till det är enligt bolagen att priserna på det biobränsle man eldar med i fjärrvärmeverken gått upp kraftigt. Det handlar om sådant som träflis och pellets, bränsle som i en del fall ska ha stigit med över 70 procent.<br><br>Vissa kunder har valt att ta strid mot bolagen och tillfälligt lyckats stoppa höjningarna, bland andra fastighetsägaren Dan Edlund i Hultsfred. <br>– Det är ju en chock, naturligtvis. 33 procent på ett enda år va, det är en orimlig höjning, säger han till SR.<br><br>För ungefär ett år sedan aviserade energibolaget E.ON prishöjningar på fjärrvärme med 20 procent, vilket bolaget senare var tvunget att justera ned till 13 procent. SR rapporterar att höjningarna nu sprider sig över landet och att flera kommunala bolag höjt priserna med runt 30 procent. Även bolaget Nevel, leverantör av fjärrvärme på orter som Kramfors, Hultsfred och Bjuv. Peter Bäckström är bolagets vd och han menar att utvecklingen är en del i den rådande energikrisen. <br>– För den typen av värmeverk vi bedriver är man väldigt, väldigt beroende av utvecklingen på marknaden på skogsbränsle, flis, träpellets, returträ och den typen, och där ser vi nu att det har stuckit rejält dom senaste åren. Det är ju 70, 80, 90, över 100 procent lokalt. Det här är ju en del i den energikris som vi liksom fortfarande genomlever, säger Peter Bäckström till SR. <br><br>Ett tiotal kunder ska, efter misslyckade förhandlingar, ha ansökt om medling i <a href="https://www.energimyndigheten.se/om-oss/organisation/fjarrvarmenamnden/">Fjärrvärmenämnden</a> (vid Energimyndigheten). I sådana situationer stoppas prishöjningarna tillfälligt.<br><br>Efter att flera bolag nu anmälts av kunder har Konkurrensverket startat utredningar av prishöjningarna, detta då fjärrvärmeleverantörerna har monopol på marknaden ifråga.</p>'
template: articles/article
sponsored: false
hide_from_home: false
artikel_typ: nyhet
views: 742
puff_font_size: 24
article_font_size: 24
topnews_font_size: 44
clicks: 0
link: '1'
categories: energi-och-miljo
tags:
  - SR
  - E.ON
  - Fjärrvärmenämnden
  - Energimyndigheten
  - Toppnyhet
id: 9d9ad3ce-d6d8-4001-9d17-ad772ac5d26e
