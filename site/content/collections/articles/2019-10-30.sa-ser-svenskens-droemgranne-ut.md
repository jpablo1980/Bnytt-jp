title: 'Så ser svenskens drömgranne ut'
ingress: |
  <p>Den 31 oktober infaller Grannens dag. Inför dagen har Sifo gjort en undersökning på uppdrag av Länsförsäkringar Fastighetsförmedling som visar att tre av fyra svenskar tycker om sina grannar – så länge de inte stör för tidigt eller för sent på dagen.
  </p>
  
intro_image: /assets/img/mostphotos/31813413-happy-senior-man-waving-hand-at-summer-park.jpg
long_form:
  -
    type: text
    text: '<p>Sifoundersökningen, som gjordes på uppdrag av Länsförsäkringar Fastighetsförmedling, visar att 76 procent av svenskarna har en positiv inställning till sina grannar. När man blir äldre tycker man om sina grannar mer och personer i åldern 65–79 är mest glada för sina grannar. I den ålderskategorin uppger hela 90 procent att de gillar de som bor nära. Av svenskarna i åldern 18–29 svarar 61 procent att de tycker om grannarna. <br>– Många bostadsspekulanter ställer frågor till både säljaren och mäklaren om personerna som bor i närområdet. En god relation till grannarna, bra gemenskap i bostadsrätts- eller samfällighetsföreningen och möjligheten att delta i gemensamma aktiviteter ökar ofta intresset för en bostad som är till salu,&nbsp;säger Marcus Svanberg, VD för Länsförsäkringar Fastighetsförmedling, i ett pressmeddelande.</p><p><br></p><p>Det som är viktigast för svensken är att grannen hälsar när man möts. Tre av tio tycker detta. Två av tio svenskar vill att grannen inte stör för tidigt eller för sent på dagen medan 17 procent önskar att grannen inte klagar över småsaker. I undersökningen framgår det att endast fem procent tycker det är viktigast att det finns en möjlighet att knacka på hos grannen för att låna matvaror eller verktyg.<br>– Prata gärna med möjliga framtida grannar i samma livssituation, ålder eller med liknande intressen om deras upplevelse av bostadsområdet. Det är ett bra sätt att få tips på restauranger, nöjen eller skolor som passar för dig eller din familj,&nbsp;säger Marcus Svanberg.</p><p><br></p><p>Grannens dag har funnits sedan år 2000 och instiftades av journalisten Kenneth Eneroth för att hylla alla goda grannar.&nbsp;</p>'
template: articles/article
sponsored: false
artikel_typ: nyhet
views: 523
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - 'länsförsäkringar fastighetsförmedling'
  - granne
  - sifo
id: b62b82c1-c146-4404-b796-af25f8d5b4b7
