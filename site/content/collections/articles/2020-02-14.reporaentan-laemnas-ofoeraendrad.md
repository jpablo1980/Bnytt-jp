title: 'Reporäntan lämnas oförändrad'
ingress: |
  <p>Den tolfte februari kom ett nytt räntebesked från Riksbanken. Direktionen meddelade då att reporäntan lämnas fortsatt oförändrad på noll procent. Och sjunkande energipriser väntas dämpa inflationen.
  </p>
  
intro_image: /assets/img/bilder_nyheter/riksbankshuset-1571906017.jpg
long_form:
  -
    type: text
    text: '<p>I veckan, den tolfte februari, lämnade Riksbanken ett nytt besked om nivån för reporäntan, även kallad styrräntan. Av ett pressmeddelande framgick att bankens direktion beslutat att låta räntan fortsätta ligga på noll procent ett bra tag framöver, vilket också var prognosen enligt det tidigare beskedet. Beslutet börjar tillämpas den 19 februari i år. <br><br>En annan sak som stod att läsa i pressmeddelandet var att vinterns låga energipriser väntas kunna dämpa inflationen i landet, och hålla den nere under 2020. Lägre oljepriser uppges också kunna bidra till detta. När effekterna av de låga energipriserna klingat av kommer inflationen sannolikt att ligga nära två procent.&nbsp; <br><br>Vidare beskrivs den globala ekonomin nu stå på “lite fastare mark”. Trots en avmattad industrikonjunktur visar olika indikatorer på en stabilare tillväxt. Ett orosmoln är potentiella följder av det nya coronaviruset, som tros kunna minska den globala tillväxten på kortare sikt. Vilka de ekonomiska följderna av virusutbrottet skulle kunna bli uppges vara svårt att bedöma fullt ut i nuläget.&nbsp; <br><br>Svenska hushåll är högt skuldsatta och kan därför få svårt att hantera nya ekonomiska förutsättningar. För att minska de risker som är kopplade till hushållens stora skulder, efterlyser Riksbanken politiska åtgärder för att komma tillrätta med strukturella problem på svensk bostadsmarknad.</p>'
template: articles/article
sponsored: false
artikel_typ: nyhet
views: 61
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - Riksbanken
id: eb60a651-2b14-4b75-a709-3b3c23f7ff3b
