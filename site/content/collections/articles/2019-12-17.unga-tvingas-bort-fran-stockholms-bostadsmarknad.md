title: 'Unga tvingas bort från Stockholms bostadsmarknad'
ingress: |
  <p>Allt fler överger Stockholm då bostäderna är för dyra. Det är första gången på drygt 20 år som antalet som flyttar ut är större än de som flyttar in. Främst är det unga personer som lämnar huvudstaden, enligt en ny rapport från Veidekke.
  </p>
  
intro_image: /assets/img/mostphotos/34932306-stockholms-stadshus.jpg
long_form:
  -
    type: text
    text: '<p>Amorteringskraven för bolånetagare har gjort att bostadsbyggandet bromsat in rejält och att landets BNP-tillväxt minskat med en procent. Tydligast kan de negativa effekterna av kreditrestriktionerna ses i Stockholm. Nu står det klart att fler flyttar ut än in till Stockholmsregionen, enligt Veidekkes marknadsrapport "Historiskt ras&nbsp;– mitt i en glödande högkonjunktur". Detta har Bostadsrättsnytt skrivit om tidigare,&nbsp;<a href="https://bostadsrattsnytt.se/region/stockholm/bostadsmarknad/2019-11-11-nu-krymper-storstaederna-fler-flyttar-ut-aen-in">läs mer här.</a><br><br></p><p>I rapporten framgår det att det framför allt är unga och personer i familjebildande ålder som flyttar från Stockholmsområdet. Av de som flyttar är 70 procent i åldrarna 20–34. Lägger man till personer i åldrarna 35–39 står de för sammanlagt 84 procent av de som flyttar.&nbsp; <br>&nbsp; – Våra resultat visar att en stor andel av de unga hushållen i Stockholmsområdet tvingas flytta till andra orter utanför regionen och får betala med längre pendlingstider. Att Sveriges huvudstad som har den starkaste arbetsmarknaden i Sverige har ett negativt inflyttningsnetto mitt i en glödande högkonjunktur är anmärkningsvärt och en direkt följd av de senaste årens kreditrestriktioner som kommer att resultera i en försämrad ekonomisk utveckling, säger Lennart Weiss, kommersiell direktör på Veidekke Sverige, i ett pressmeddelande.&nbsp; &nbsp;</p><p><br></p><p>Trots att fler flyttar ut från Stockholm än in ökar ändå befolkningen. Detta beror på att fler föds än dör samt att folk flyttar in från utlandet.&nbsp;</p>'
template: articles/article
sponsored: false
artikel_typ: nyhet
views: 1999
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - veidekke
  - toppnyhet
id: 543ad2a4-bbbe-4e1d-ad31-1d30f082669b
