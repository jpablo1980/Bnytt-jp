title: 'HSB vill se ändrade regler för friköp av tomträtt'
ingress: |
  <p>Många brf:er som står på tomträtter vill friköpa marken, men få lyckas. HSB Stockholm kräver nu att friköpsreglerna ändras, rapporterar SVT.
  </p>
  
intro_image: /assets/img/mostphotos/43097739-cloudy-march-day-in-stockholm-sweden.jpg
long_form:
  -
    type: text
    text: '<p>I Stockholm står tusentals bostadsrättsföreningar på mark som inte tillhör dem utan kommunen. Avgiften som betalas för marken, tomtgälden, har på flera platser höjts vilket leder till<a href="https://bostadsrattsnytt.se/nyheter/ovrigt/2020-10-01-brf-er-pa-tomtraetter-kan-fa-rejaelt-hoejda-avgifter" target="_blank"> höjda avgifter för bostadsrättsinnehavare</a>. HSB Stockholm företräder fler än 100 föreningar som står på tomträtter och de kan se ett stort intresse för att köpa loss marken. Att en bostadsrättsförening friköper marken är dock inte en vanlig företeelse. Fram till september i år hade inte ett enda friköp i Stockholm genomförts, rapporterar SVT.&nbsp;</p><p><br></p><p>Friköpsreglerna skiljer sig åt mellan småhus och flerbostadshus. Ett småhus på tomträtt kan köpa marken till 50 procent av marktaxeringsvärdet, medan ett flerbostadshus måste betala hela marktaxeringsvärdet. För en förening i Stockholms innerstad hamnar friköpspriset ofta på hundratals miljoner kronor. <br>– Det blir ju fel om det ska vara en marknadsprissättning, för det finns ju bara en köpare, och det är föreningen, säger Anders Svensson, vd på HSB Stockholm, till SVT.</p><p><br></p><p>Anders Svensson menar att kommunerna har börjat tjäna för mycket pengar på tomträtterna och att det inte finns en lagstiftning som bestämt att kommunen måste ta ut fullt marknadspris. HSB Stockholm vill se en förändring av friköpsreglerna så att samma sak gäller för småhus och flerbostadshus. <br>– Man kan inte friköpa med de villkoren som finns, då sitter man istället fast i den avgäldsmodell som råder, säger Anders Svensson.</p>'
template: articles/article
sponsored: false
hide_from_home: false
artikel_typ: nyhet
views: 993
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - svt
  - hsb
  - friköp
  - tomträtt
  - Toppnyhet
id: b58b0e78-790b-49e2-8bc3-8d283eaaf832
