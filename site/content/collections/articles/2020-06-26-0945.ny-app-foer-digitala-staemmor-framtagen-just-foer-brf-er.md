title: 'Ny app för digitala stämmor – framtagen just för brf:er'
ingress: |
  <p>En ny app vid namn Percap har tagits fram för bostadsrättsföreningar som vill hålla digitala stämmor. Appen möjliggör bland annat närvaroregistrering, omröstning, sluten votering, sammanställning av röstlängd och identifiering med Bank-ID.
  </p>
  
intro_image: /assets/img/img_20200625_091143-2.jpg
long_form:
  -
    type: text
    text: '<p>Den nya&nbsp;appen&nbsp;Percap&nbsp;har utvecklats för att bostadsrättsföreningar lättare ska kunna hålla stämmor digitalt. Idén till&nbsp;appen&nbsp;väcktes efter att grundaren och programmeraren Fredrik Andersson, i samband med&nbsp;corona-pandemin, fick en förfrågan från en brf om att anordna en digital föreningsstämma. Det står att läsa på&nbsp;Percaps&nbsp;hemsida. <br><br>Fredrik sökte igenom marknaden efter lämpliga system men hittade inget som passade för en typisk brf med medlemmar i olika åldrar och med varierande bakgrund. Merparten av det som fanns tillgängligt var för komplicerat. Den slutsatsen fick honom att på egen hand, tillsammans med sin sambo Lina som också är programmerare, bygga en&nbsp;app&nbsp;som var anpassad just för bostadsrättsföreningar.&nbsp; <br><br></p><h3>Så fungerar&nbsp;Percap </h3><p>Till att börja med skickas en digital version av dagordningen ut före stämman, och när mötet väl är igång visualiseras punkt efter punkt på dagordningen i&nbsp;appen. För att se till så att rätt personer deltar i stämman, som styrelsen och medlemmarna i föreningen, identifierar sig de närvarande via Bank-ID.&nbsp;&nbsp;<br><br></p>'
  -
    type: image
    photo: /assets/img/image-2020-06-25-at-13.42.25-1593103913.jpg
    size: Normal
    caption: 'Appen Percap i en smartphone. Foto: Percap'
  -
    type: text
    text: '<p>Vidare registrerar&nbsp;appen&nbsp;närvaro och sammanställer även röstlängden, samt håller reda på vem som röstar med fullmakt. Medlemmar kan begära ordet och rösta i&nbsp;Percap, även sluten votering är möjlig. Resultatet efter en omröstning syns sedan i&nbsp;appen.&nbsp; <br><br>Den som administrerar mötet kan också koppla upp sig mot en extern&nbsp;videokoneferens, varpå användaren sedan enkelt kan växla mellan&nbsp;appen&nbsp;och videomötet.&nbsp;Percap&nbsp;fungerar både i mobiler, surfplattor och datorer.&nbsp; <br><br><b>Hur mycket ungefär kostar tjänsten att använda och vad avgör priset?&nbsp;<br></b>– En genomsnittlig förening har cirka 30 rösträtter i sin stämma. För dem kostar det cirka 1 200 kronor. Men det blir billigare ju fler rösträtter man har, enligt vår prisstege på hemsidan, säger Fredrik Andersson till Bostadsrättsnytt. <br><br></p><h3>Samarbeten&nbsp;</h3><p>Percap&nbsp;har flera olika samarbetspartners av typen ekonomiska förvaltare och advokatbyråer, och söker löpande efter fler. En av de som&nbsp;Percap&nbsp;inlett samarbete med är förvaltaren Nabo som från sitt håll bidrar med en professionell moderator som även sköter “det tekniska” och praktiska i appen, såsom röstlängd och närvaroregistrering. <br>− Det är historiskt att kunna genomföra så pass enkla och helt digitala årsstämmor. Kombinationen av oss som förvaltare och expert med den nya smarta appen ger ett enkelt och kostnadseffektivt alternativ för stämman, säger Carolina Taube Persson, chef för ekonomisk förvaltning på Nabo, i ett pressmeddelande. <br><br>En annan samarbetspartner till Percap är organisationen Bostadsrätterna, vars medlemsföreningar nu får 20 procent i rabatt på&nbsp;app-tjänsten.&nbsp; <br>− Att erbjuda en förmån där föreningarna kan hålla en digital stämma till förmånligt pris är en självklarhet. Det är viktigt att alla i föreningen ska ha möjligheten att delta och kunna rösta enkelt och smidigt. Vi sökte efter en aktör med en lättanvänd och prisvärd tjänst vilket vi hittade med Percap, säger Karin Foors, marknadsansvarig på Bostadsrätterna, i en kommentar på Percaps hemsida.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1230
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - Percap
  - Bostadsrätterna
  - Nabo
id: 773c01c2-d784-44e2-9bf1-7b8f94415c35
