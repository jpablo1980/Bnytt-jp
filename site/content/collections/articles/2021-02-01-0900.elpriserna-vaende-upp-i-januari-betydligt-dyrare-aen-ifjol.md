title: 'Elpriserna vände upp i januari – betydligt dyrare än ifjol'
ingress: |
  <p>Fjolåret innebar som helhet ovanligt låga elpriser i landet, men under inledningen av 2021 har utvecklingen nu vänt. Jämfört med januari ifjol så var priserna betydligt högre under samma månad i år. Det framgår av ett pressmeddelande från Vattenfall.
  </p>
  
intro_image: /assets/img/29521323-luftledning-pa-ormberget-lulea-kommun.jpg
long_form:
  -
    type: text
    text: '<p>Det nya året inleddes med minusgrader på flera håll i landet. Sjunkande temperaturer och större aktivitet i industrierna har sammantaget lett till högre elpriser. Det står att läsa i ett pressmeddelande från energiföretaget Vattenfall. <br><br>Efter ett fjolår med lägre priser än vanligt, bland annat på grund av milt väder och sjunkande elförbrukningen under pandemin, blir prisförändringen extra påtaglig. För elområde 3 (Södra Mellansverige) har spotpriset 49 öre per kilowattimme noterats för januari 2021, jämfört med 25 öre per kilowattimme för samma månad ifjol. <br>– Elpriserna har under 2020 varit extremt låga men efter julledigheterna har vi sett stigande elpriser. Det är ingenting oväntat eftersom priserna speglar vad som är normalt för årstiden med rådande väderlek. Men det blir extra märkbart i norra Sverige som en längre period haft priser som varit betydligt lägre än resterande landet. Prisskillnaderna har med andra ord minskat och stundvis varit ytterst små, säger Vattenfall Försäljnings privatkundschef Jonas Stenbeck i pressmeddelandet.<br><br>Där uppger Vattenfall även att nivån för fastprisavtalen inte förändrats så mycket hittills i år, jämfört med inledningen av 2020. Orsaken till det uppges vara en god tillgång på energi i landet. Vattenmagasinen ska ha fyllts på bra ifjol och kärnkraften utnyttjar den installerade kapacitet fullt ut.<br><br>Bränslepriserna påverkades av en dipp under pandemin och återhämtningen har fortsatt i januari. De svenska elpriserna ska hittills “nätt och jämt” undgått att påverkas av de nu relativt höga bränslepriserna. Dock bedöms situationen kunna förändras vid lägre temperaturer.<br>– Kylan har dominerat under januari månad. Vår prognos visar, med vissa undantag, att kylan kommer att fortsätta och temperaturerna ligger något under det normala. Det ökade uppvärmningsbehovet hos hushåll med rörligt elpris kan komma att märkas på nästa faktura så det är bra att vara förberedd på detta, tillägger Jonas Stenbeck.<br><b><br>Spotpriser januari 2021&nbsp;</b></p><p>Elområde 1, Norra Sverige: 42 öre/kWh&nbsp;</p><p>Elområde 2, Norra Mellansverige: 42 öre/kWh&nbsp;</p><p>Elområde 3, Södra Mellansverige: 49 öre/kWh&nbsp;</p><p>Elområde 4, Södra Sverige: 51 öre/kWh<br><b><br>Spotpriser januari 2020</b></p><p>Elområde 1, Norra Sverige: 25 öre/kWh</p><p>Elområde 2, Norra Mellansverige: 25 öre/kWh</p><p>Elområde 3, Södra Mellansverige: 25 öre/kWh</p><p>Elområde 4, Södra Sverige: 28 öre/kWh<br><i><br>Källa: Statistik från Vattenfall</i></p><p><i><br></i></p><p><b>Not:</b> Spotpriset avser snittpriset på den nordiska elbörsen Nord Pool, exklusive moms, påslag och elcertifikat.</p>'
template: articles/article
sponsored: false
hide_from_home: false
artikel_typ: nyhet
views: 170
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - Vattenfall
  - 'Nord Pool'
  - Toppnyhet
id: 87c9ec78-bce5-4f74-bfd3-ddb3cbaf2108
