title: 'Säljstart för nytt brf-kvarter från BoKlok i Landskrona'
ingress: |
  <p>Den femte maj startar försäljningen av ett planerat kvarter med bostadsrätter i Häljarp, Landskrona. Bakom projektet står utvecklaren BoKlok och bostäderna kommer att byggas som rad- och kedjehus. Det skriver utvecklaren i ett pressmeddelande.
  </p>
  
intro_image: /assets/img/boklok-landskrona-fasad-1619694718.png
long_form:
  -
    type: text
    text: '<p>I Häljarp inom Landskrona kommun planerar bostadsutvecklaren BoKlok för ett nytt brf-projekt vid namn Dahlian, ett kvarter som när det är slutfört kommer att bestå av 25 bostadsrätter inrymda i rad- och kedjehus. Det blir utvecklarens andra etapp med bostäder i området där den första, enligt BoKloks hemsida, går under namnet Snödroppen och består av 44 bostadsrätter. <br><br>Onsdagen den femte maj startar försäljningen av den andra etappen och byggstart är planerad till i höst, med inflyttning nästa sommar.</p>'
  -
    type: image
    size: Normal
    photo: /assets/img/boklok-landskrona-vy-1619694610.png
    caption: 'Översiktsillustration av de nya husen i BoKlok Dahlian i Häljarp, Landskrona. Pressbild BoKlok'
  -
    type: text
    text: '<p>Det nya kvarteret ska uppföras mellan Landskronavägen och Saxån. Varje hus är tänkt att få fem rum och en yta på totalt 117 kvadratmeter, fördelat på två plan. Utöver det uppges varje bostadsrätt komma att få egen uteplats och parkeringsplatser för två bilar på uppfarten.&nbsp;<br>– Det känns väldigt roligt att det är dags att starta försäljningen! Vi har redan börjat bygga den första etappen här i Häljarp, med lägenheter som var väldigt populära, och nu är det alltså dags för rad- och kedjehus. Att det är så många i Häljarp som verkar intresserade av oss känns kul, och det betyder ju att det finns ett stort behov av bostäder för människor med vanliga plånböcker, säger BoKloks byggledare Maria Forssell i pressmeddelandet.</p><p>Priset för ett radhus startar på 2 245 000 kr med en månadsavgift till föreningen på runt 4 990 kronor.</p>'
template: articles/article
sponsored: false
hide_from_home: false
artikel_typ: nyhet
views: 387
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: nyproduktion
tags:
  - BoKlok
id: 5a5b85e2-a9b2-4b52-84cc-9bcbe382d45a
