title: 'SBAB: Blandad utveckling för bostadsrättspriser i Sverige'
ingress: |
  <p>Enligt SBAB:s boprisindex för december steg bostadsrättspriserna i vissa områden i landet samtidigt som nedgångar noterades på andra håll. I Stormalmö gick priserna till exempel upp medan de sjönk i Storstockholm.
  </p>
  
intro_image: /assets/img/malmhattan.jpg
long_form:
  -
    type: text
    text: '<p>Under fjolårets sista månad sjönk bostadsrättspriserna i indexområdena Norra Sverige och Storstockholm med 2,3 respektive 2,0 procent. Detta samtidigt som prisuppgångar noterades på andra håll. Det visar statliga banken SBAB:s boprisindex, SBAB Booli Housing Price Index, för december 2020.&nbsp; <br><br>I Stormalmö gick priserna upp med 2,2 procent, för Södra Sverige blev noteringen plus 1,7 procent, för Mellersta Sverige blev resultatet plus 1,4 procent, och i Storgöteborg steg priserna på bostadsrätter med 0,4 procent. <br>– December brukar normalt vara en lite svagare period på bostadsmarknaden men utvecklingen under den gångna månaden var splittrad med både upp- och nedgångar beroende på region och boendeform. Trots corona så har bostadspriserna stigit markant under hela 2020, säger SBAB:s chefsekonom Robert Boije i ett pressmeddelande från banken. <br><br>Robert Boije tillägger också att man på SBAB förväntar sig en betydlig mindre boprisuppgång i år än ifjol. <br><br>SBAB Booli Housing Price Index (HPI) är ett boprisindex från banken SBAB:s bostadssajt Booli vilket uppdateras en gång per månad. I beräkningen av prisindexet ingår variabler som bostädernas storlek, taxeringsuppgifter, tomtstorlek, antal rum, våning, månadsavgift till föreningen med mera. Den slutprisdata som används uppges bygga på uppgifter om verifierade slutpriser från mäklare och lagfarter samt sista bud.&nbsp;</p><p><br></p>'
template: articles/article
sponsored: false
hide_from_home: false
artikel_typ: nyhet
views: 254
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SBAB
  - Booli
  - Toppnyhet
id: ae29ac0a-ef57-4090-b8e9-50e11b77697d
