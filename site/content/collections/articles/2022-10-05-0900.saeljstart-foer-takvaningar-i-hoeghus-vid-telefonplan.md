title: 'Säljstart för takvåningar i höghus vid Telefonplan'
ingress: |
  <p>Nyligen startade försäljningen av de högst belägna bostadsrätterna i brf Växelns planerade höghus vid Telefonplan i Stockholm. Bakom projektet står HSB.
  </p>
  
intro_image: /assets/img/hsb-telefonplan-1664958324.png
long_form:
  -
    type: text
    text: '<p>I början av oktober var det säljstart för 24 lägenheter i HSB brf Växeln vid Telefonplan i Stockholms kommun. Bostadsrätterna ska inrymmas i de översta våningarna av HSB Bostads planerade höghus vid Telefonplan i Stockholms kommun, enligt ett pressmeddelande från bostadsutvecklaren. Totalt ska flerbostadshuset bli 17 våningar högt och kommer ligga bredvid Teaterparken intill skogen.&nbsp;&nbsp;</p><p>– Intresset för brf Växeln har varit stort och många har väntat på de fantastiska lägenheterna i höghuset. Projektet har unika toppvåningar och i den här etappen släpps kanske de bästa lägenheterna högst upp i huset på våning 17, säger Linda Younes, affärsområdeschef försäljning och marknad, i pressmeddelandet.<br><br>De 24 bostadsrätterna ingår i projektets tredje etapp och kommer gå att köpa via <a href="https://bostadsrattsnytt.se/nyheter/bolan/2019-06-03-hsb-lanserar-ny-aegarmodell-foer-unga">HSB Dela</a>, en ägarmodell för unga vuxna. <br><br>Brf Växeln, som byggstartades i våras, kommer totalt att innehålla 217 lägenheter i storlekar mellan 1-5 rum och kök. I de översta våningarna är takhöjden tänkt att bli över tre meter och lägenheterna där kommer med stora balkonger. Semrén &amp; Månsson har anlitats som arkitekt för projektet. Inflyttning i föreningen bedöms preliminärt kunna påbörjas under kvartal två år 2024.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 255
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'HSB Bostad'
  - 'HSB Dela'
id: 9d24e343-6fdb-455d-a9b9-58474aa59ee6
