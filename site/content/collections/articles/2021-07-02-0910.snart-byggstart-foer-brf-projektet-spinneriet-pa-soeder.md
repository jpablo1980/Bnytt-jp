title: 'Snart byggstart för brf-projektet Spinneriet på Söder'
ingress: |
  <p>Utvecklaren Veidekke har fått i uppdrag av ägarbolaget Nordr att uppföra 88 bostadsrätter på Södermalm i Stockholm, inom ramen för projektet Spinneriet. Och snart är det dags för projektet att byggstarta, enligt uppgift från utvecklaren.
  </p>
  
intro_image: /assets/img/spinneriet2-nordr.png
long_form:
  -
    type: text
    text: '<p>På Södermalm i Stockholm håller Stockholms stad tillsammans med ett flertal byggaktörer på att utveckla sju nya bostadskvarter. Det framgår av kommunens hemsida. Vid färdigställande ska de inrymma totalt runt 1 240 lägenheter. <br><br>Ifjol byggstartade fyra aktörer bostadsprojekt i området och en femte, bolaget&nbsp;Nordr, ska just nu vara i startgroparna med det&nbsp;Svanenmärkta&nbsp;projektet Spinneriet innehållande 88 bostadsrätter, som <a href="https://bostadsrattsnytt.se/nyheter/nyproduktion/2020-05-04-88-nya-bostaeder-byggs-pa-soedermalm">Bostadsrättsnytt</a> tidigare skrivit om. Lägenheterna ska byggas i storlekar från 35 – 119 kvadratmeter och det nya kvarteret kommer vara beläget på Bondegatan nära Nytorget, Vita Bergsparken och Tvätt-Malins park.<br><br></p>'
  -
    type: image
    photo: /assets/img/spinneriet3-veidekke.png
    caption: 'Spinneriet interiör. Visionsbild från Veidekke'
    size: Normal
  -
    type: text
    text: '<p>Av ett pressmeddelande framgår att bostadsutvecklaren&nbsp;Veidekke, som ägs av bolaget Nordr, fått i uppdrag att uppföra lägenheterna ifråga. Och enligt uppgift till Bostadsrättsnytt ska projektet kunna byggstarta i sommar, preliminärt under vecka 31. <br><br>På&nbsp;Nordr:s&nbsp;webbsida beskrivs området där bostadsrätterna ska uppföras som “historiska söderkvarter”. Detta då det ligger intill platsen där Per-Anders Fogelströms romaner utspelar sig, där delar av området fått namn&nbsp;efter hans karaktärer från Mina drömmars stad: Emelies Gata, Tummens Torg, Tvätt-Malins park och Lottens Gata.<br><br>Försäljningen av bostadsrätterna i Spinneriet startade våren 2020 och planerad&nbsp;inflytt&nbsp;är satt till hösten 2023.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 314
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - Veidekke
  - Nordr
  - 'Stockholms stad'
id: 5ad846a2-e25f-4b40-aedd-502d5e3ed9c7
