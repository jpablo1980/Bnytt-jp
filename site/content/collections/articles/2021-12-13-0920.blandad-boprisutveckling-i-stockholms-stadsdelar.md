title: 'Blandad boprisutveckling i Stockholms stadsdelar'
ingress: |
  <p>Nya siffror från Svensk Mäklarstatistik visar på en blandad prisutveckling för bostadsrätter i Stockholm på stadsdelsnivå. Under den senaste tremånadersperioden har priserna ökat mest på Essingen och i Vasastan-Norrmalm, där även stadens högsta kvadratmeterpris återfinns.
  </p>
  
intro_image: /assets/img/21047262-vasastan.jpg
long_form:
  -
    type: text
    text: '<p>De tre senaste månaderna, september-november 2021, har priserna på bostadsrätter i Stockholms kommun ökat med i snitt 2,6 procent. Det visar nya siffror från Svensk Mäklarstatistik. Bostadsrättsnytt har också tittat närmare på prisutvecklingen i Stockholms olika stadsdelar under perioden och statistiken visar på en ganska blandad utveckling inom kommunen. <br><br>Störst uppgång under perioden noterades för bostadsrätter på Essingen där resultatet blev plus 3,6 procent, följt av Vasastan-Norrmalm där priserna ökade med 2,8 procent. För både Kungsholmen och Östermalm noterades plus 2,7 procent. <br><br>Samtidigt sjönk bostadsrättspriserna med 3,1 procent i Spånga-Kista och i Hässelby-Vällingby blev resultatet minus 1,9 procent. För bostadsrätter i Hägersten-Liljeholmen noterades minus 0,6 procent. <br><br>Kvadratmeterpriset för en bostadsrätt i centrala Stockholm landade på i snitt 107 206 kronor. Högst kvadratmeterpris återfinns i Vasastan-Norrmalm där priset nu ligger på 117 549 kronor per kvadratmeter, följt av stadsdelen Östermalm med ett snittpris på 115 384 kronor per kvadratmeter.<br><br>Totalt såldes 7 482 lägenheter i Stockholms kommun från september till och med november i år, jämfört med 8 041 ifjol och för samma månader år 2019 (året innan coronapandemin bröt) ut blev noteringen 6 899.&nbsp;&nbsp;<br></p><h3>Prisutveckling på bostadsrätter i Stockholms stadsdelar de tre senaste månaderna:</h3>'
  -
    type: image
    photo: /assets/img/sv-m-sthlm.png
    size: Normal
  -
    type: text
    text: '<p><i>Källa: Uppgifter hämtade från Svensk Mäklarstatistik efter uppdatering den åttonde december 2021<br><br></i></p><p>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Den senaste tremånadersperioden jämförs med motsvarande period innan. Resultatet för den senaste månaden är preliminärt.&nbsp;</p><p>Statistiken tas fram månatligen av Statistiska Centralbyrån (SCB) på uppdrag av Svensk Mäklarstatistik. Prisstatistik som tas upp i artikeln avser genomsnittliga resultat.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1538
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
  - Toppnyhet
id: bbbbed23-d299-4a1d-945f-37a4f8ea433c
