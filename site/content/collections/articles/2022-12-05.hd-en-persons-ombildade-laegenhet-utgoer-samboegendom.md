title: 'HD: Kvinnas ombildade lägenhet ska utgöra samboegendom'
ingress: |
  <p>Till skillnad från tingsrätt och hovrätt bedömer Högsta domstolen (HD) att en hyresrätt som ombildats till bostadsrätt ska vara samboegendom, trots att hyresrätten tillhörde den ena parten (en kvinna) innan samboförhållandet inleddes och att hon enligt avtal med brf:en varit ensam innehavare av bostadsrätten. Det framgår av en ny dom.
  </p>
  
intro_image: /assets/img/hd_baksida.jpg
long_form:
  -
    type: text
    text: '<p>En kvinna flyttade under år 2000 in i en lägenhet i Göteborgsstadsdelen Majorna som hon innehade med hyresrätt. Hon blev senare sambo med en man som flyttade in i lägenheten år 2005. Året därpå skedde en ombildning i fastigheten och hyresrätten blev till en bostadsrätt som kvinnan förvärvade genom att ta bolån, vilket hon därefter amorterat på och betalat ränta för. Genom avtal med bostadsrättsföreningen ifråga blev kvinnan ensam innehavare av bostadsrätten. <br><br>Kvinnans sambo uppges löpande ha fört över pengar till henne för sådant som hyra, el och mat. Samboförhållandet pågick fram till första november 2017 och något samboavtal upprättades aldrig mellan parterna.<br><br>Därefter uppstod en tvist mellan parterna gällande frågan om lägenheten skulle utgöra samboegendom. Efter ansökan från kvinnans före detta sambo förordnade Göteborgs tingsrätt i november 2018 en bodelningsförrättare, som bedömde att kvinnans bostadsrätt utgjorde samboegendom och därmed skulle ingå i bodelningen mellan parterna. I och med detta uppmanades kvinnan att ersätta mannen med 795 384 kronor exklusive ränta.<br><br>Beslutet klandrades av kvinnan som yrkade att bostadsrätten inte kunde anses ingå i bodelningen, varför hon inte heller var skyldig att betala bodelningslikvid till mannen, och att tingsrätten skulle fastställa detta. <a href="https://bostadsrattsnytt.se/nyheter/ovrigt/2022-06-06-hd-proevar-sambos-raett-till-laegenhet-efter-ombildning">Tingsrätten</a> valde att döma till kvinnans fördel, ett beslut som senare fastställdes av Hovrätten för Västra Sverige. Båda domstolarna kom alltså fram till att bostadsrätten inte ska utgöra samboegendom och att lägenheten därmed inte ska ingå i bodelningen mellan parterna.<br><br>Hovrättsdomen överklagades och i slutet av april i år meddelade Högsta domstolen (HD) prövningstillstånd för saken som beskrivs som klander av bodelning. Och nu har HD meddelat dom i målet. Prejudikatfrågan i målet var om en bostad som först innehafts med hyresrätt av en part, kan bedömas som förvärvad för gemensam användning i sambolagens mening när ombildning till bostadsrätt sker efter att en andra part flyttat in i den (efter att ett samboförhållande inletts). <br><br>Enligt domskälen säger sambolagen att en bodelning ska göras utifrån hur egendomsförhållandena såg ut dagen då samboförhållandet upphörde. Utifrån det konstaterar HD att om den gemensamma bostaden var en bostadsrätt ska den utgöra samboegendom, förutsatt att bostaden förvärvats för gemensam användning. <br><br>HD slog fast att lägenheten i detta fall därmed ska utgöra samboegendom och det varit avgörande att förvärvet av bostadsrätten avsett en annan egendom än den tidigare hyresrätten. Att den ena parten förvärvade hyresrätten före samboförhållandet uppges sakna betydelse.<br><br>I och med detta ålades kvinnan att betala det belopp som hennes tidigare sambo yrkat: 795 384 kronor exklusive ränta. Hon ska också ersätta honom för hans rättegångskostnader, samtidigt som han befrias från att stå för hennes rättegångskostnader i tingsrätt och hovrätt.&nbsp; &nbsp;</p>'
template: articles/article
sponsored: false
hide_from_home: false
artikel_typ: nyhet
views: 1305
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: bostadsmarknad
tags:
  - HD
id: adbe3b5a-f8ea-4944-af8d-c4cef995f949
