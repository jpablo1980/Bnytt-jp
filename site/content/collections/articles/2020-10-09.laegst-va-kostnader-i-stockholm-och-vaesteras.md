title: 'Lägst VA-pris i Stockholm och Västerås'
ingress: |
  <p>Priset för vatten och avlopp, VA, har på ett år stigit med drygt fyra procent i landet. Det finns stora prisskillnader mellan Sveriges kommuner där de lägsta VA-priserna återfinns i Stockholmsområdet och Västerås. Detta enligt den senaste rapporten från Nils Holgerssongruppen.
  </p>
  
intro_image: /assets/img/mostphotos/2295755-water-drain.jpg
long_form:
  -
    type: text
    text: '<p>VA-priserna i Sverige har ökat med i genomsnitt 3,8 procent det senaste året, men hur mycket hushållen runt om i landet betalar för vatten och avlopp varierar kraftigt mellan kommunerna. I Nordanstig i Hälsingland är det som dyrast. Där ligger årskostnaden på 8 680 kronor, vilket är fem gånger mer än vad hushållen i den billigaste kommunen betalar. Det är i Solna kommun som hushållen har lägst VA-pris, där med cirka 1 640 kronor per år. Genomsnittspriset i landet ligger på 4 880 kronor, enligt den senaste rapporten från Nils Holgerssongruppen.&nbsp;</p><p><br></p><p>Det som kan förklara de stora prisskillnaderna är att VA-kostnaderna är högre i glesbygds- och kustkommuner medan den är som lägst i tätbebyggda kommuner. Kommunerna som priserna stiger mest i är Gävle, Sala, Vindeln, Pajala och Alingsås. En fjärdedel av landets kommuner lämnar taxan oförändrad medan 14 kommuner sänker den.&nbsp;</p><p><br></p><p>I Stockholmsområdet är VA-priserna som lägst i landet. Efter Solna kommer Stockholms stad och Huddinge kommun på delad andraplats där det genomsnittliga VA-priset ligger på 2 011 kronor per år. Efter Stockholmskommunerna ligger Västerås kommun med ett genomsnittligt pris på 2 396 kronor per år.&nbsp;</p><p><br></p><p>På grund av att prisutvecklingen varierar stort bland landets kommuner och att priset ofta skiftar från år till år kan det slå hårt mot hushållens ekonomi. <br>– Vi måste komma bort från ryckigheten i prissättningen. Det behövs en förutsägbarhet från år till år och eventuella höjningar bör göras över tid. En vattenräkning som plötsligt skenar kan bli en rejäl smäll för den enskilda plånboken, säger Hans Dahlin, ordförande i Nils Holgerssongruppen, i ett pressmeddelande.&nbsp;</p><p>¨</p><p>De senaste fem åren har VA-kostnaden ökat med 14,6 procent medan den allmänna prisutvecklingen legat på 6,6 procent.&nbsp;</p><p><br></p><p>Nils Holgerssongruppen ger årligen ut en rapport, ”Fastigheten Nils Holgerssons underbara resa genom Sverige”, något de gjort i snart 25 år. I rapporten undersöks kostnader för vatten och avlopp, el och uppvärmning samt sophämtning i landet 290 kommuner. Medlemmar i Nils Holgerssongruppen är Riksbyggen, Sveriges Allmännytta, Bostadsrätterna, Hyresgästföreningen och HSB Riksförbund.&nbsp;</p><p><br></p><p>Jämförelsen av VA-priserna i rapporten bygger på Svenskt Vattens taxestatistik för 2020.</p>'
template: articles/article
sponsored: false
hide_from_home: false
artikel_typ: nyhet
views: 137
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
  - be2b6036-73b1-4f95-9957-4ad5bcabc684
clicks: 0
link: '1'
categories: energi-och-miljo
tags:
  - 'nils holgerssongruppen'
  - vatten
  - avlopp
  - toppnyhet
id: addf8a82-d662-4e21-a68b-50becdf8174c
