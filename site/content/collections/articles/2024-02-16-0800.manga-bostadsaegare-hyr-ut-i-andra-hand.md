title: 'Många bostadsägare hyr ut i andra hand'
ingress: |
  <p>Under 2023 ökade antalet bostäder ute för andrahandsuthyrning med 50 procent. En anledning tros vara de höga räntorna, uppger Qasa som driver Blocket Bostad.
  </p>
  
intro_image: /assets/img/mostphotos/64080043-eriksberg-vinter-tid.jpg
long_form:
  -
    type: text
    text: '<p>I sin rapport Hyresrapporten 2023 skriver bostadsförmedlaren Qasa, som står bakom sajten Blocket Bostad, att fler bostadsrättsägare valde att hyra ut sina bostäder i andra hand. Antalet annonser för bostäder att hyra på sajten ökade med 50 procent i hela landet jämfört med året innan.&nbsp;</p><p><br></p><p>Totalt publiceras runt 150 000 bostadsannonser på sajten förra året. I rapporten uttalar sig Qasas vd Fredrik Strömsten och skriver att ökade kostnader samt höjda räntor fick fart på uthyrningen av ägda bostäder, främst bostadsrätter. Fredrik Strömsten skriver även att räntetoppen spås vara nära och att marknaden kommer att komma igång igen.&nbsp;</p><p><br></p><p>I rapporten finns siffror på hur stor ökning det varit på bostadsannonser i Sveriges största städer. I Stockholm har antalet annonser ökat med 40,6 procent mellan kvartal fyra 2022 och kvartal fyra 2023. I Göteborg och Malmö var ökningen 35,2 procent respektive 34 procent.&nbsp;</p><p><br></p><p>Medianhyran för en bostad i Stockholm 2023 låg på 14 200 kronor, i Malmö på 10 500 kronor och i Göteborg 11 900 kronor. Den dyraste stadsdelen i Stockholm att hyra en bostad på var Norrmalm med en medianhyra på 18 000 kronor. Den dyraste lägenheten i Göteborg fanns i Göteborgs centrum med en hyra på 13 000 kronor. I Malmö var det dyrast i stadsdelen Väster där man fick betala 11 995 kronor.&nbsp;</p><p><br></p><p>Siffrorna i rapporten handlar om lägenheter, loftgångshus, hus, stugor, radhus och parhus. Rum och bostäder i studentkorridorer omfattas inte. Enbart bostäder med en medianhyra på mellan 1 000 och 120 000 kronor i månaden inkluderas. Bostäder som hyrs ut i första hand, delas, samt semesterbostäder omfattas inte heller.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 325
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - toppnyhet
  - 'blocket bostad'
  - qasa
  - 'andra hand'
id: 82d6f020-713a-4ea7-865d-92241e9b2b44
