title: 'Kungsholmen: Planerade bostäder stoppas'
ingress: |
  <p>På Kungsholmen i centrala Stockholm har det planerats för 890 bostäder. För att detaljplanen skulle gå igenom strök Stockholms stad hälften av bostäderna, men det räckte inte och nu är detaljplanen upphävd utan chans till överklagan, rapporterar Mitt i.
  </p>
  
intro_image: /assets/img/mostphotos/kv901phlaoudkvm52hf1rgvpmflj4tv.jpeg
long_form:
  -
    type: text
    text: '<p>Vid Hornsbergs bussdepå och Kristinebergs idrottsplats på Kungsholmen har Stockholms stad planerat att bygga 890 nya bostäder. Enligt stadens hemsida är det totalt fyra kvarter som planerats där 670 bostäder var tänkta att bli bostadsrätter och resten hyresrätter.&nbsp;</p><p><br></p><p>Detaljplanen upphävdes dock av Mark- och miljödomstolen i fjol på grund av att läkemedelsbolaget Octapharma, som har sina lokaler i området, överklagat detaljplanen. De anser att bullret från bygget kommer påverka deras verksamhet. ”Genom den överklagade detaljplanen har kommunen planerat för bostäder på ett sådant sätt att Octapharma riskerar att överträda det bullervillkor som följer av tillståndet och därmed riskera att inte kunna bedriva sin verksamhet enligt tillståndet. Enligt mark- och miljödomstolen har kommunen därmed inte i tillräcklig utsträckning beaktat bolagets rätt att bedriva sin verksamhet enligt tillståndet vid utformningen av detaljplanen", står det i domen som Mitt i tagit del av.&nbsp;</p><p><br></p><p>Upphävandet av detaljplanen skedde i somras och Stockholms stad svarade med att överklaga beslutet samt att stryka två av de fyra planerade bostadskvarteren närmast Octapharma. I överklagandet skrev staden att de utrett bullret och att de inte överskrider gränserna.&nbsp;</p><p><br></p><p>Nu har Mark- och miljööverdomstolen meddelat att det inte finns tillräckliga skäl till att överklaga beslutet. Detta innebär att detaljplanen fortsätter vara upphävd och detta går att inte att överklaga.&nbsp;<br></p><p><br></p><p>Hur Stockholms stad ska gå vidare är i dagsläget oklart, enligt Mitt i.&nbsp;</p><p>– Projektet är viktigt för staden, med idrotts- och arbetsplatser samt ett stort antal bostäder, så arbetet kommer att fortsätta för att fullfölja intentionerna i detaljplanen, säger Andrew Blank på stadsbyggnadskontoret till Mitt i.</p>'
template: articles/article
sponsored: false
hide_from_home: false
artikel_typ: nyhet
views: 461
puff_font_size: 24
article_font_size: 24
topnews_font_size: 42
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - toppnyhet
  - kungsholmen
  - 'mitt i'
id: 16ae9c9d-bfd5-4522-ba81-9c7dda0d7b83
