title: 'Dubblering av totalbeloppet för rut- och rotavdrag'
ingress: |
  <p>Sommaren 2024 höjs maxbeloppet för hur mycket en privatperson totalt kan få i rut- och rotavdrag. Det rapporterar SvD.
  </p>
  
intro_image: /assets/img/23604845-hander-av-hantverkare-som-lagger-kakel.jpg
long_form:
  -
    type: text
    text: '<p>Från och med juli nästa år kommer taket på rut- och rotavdrag att höjas från totalt 75 000 kronor per år till 150 000 kronor. Det skriver Svenska Dagbladet (SvD) Näringsliv. Som det ser ut <a href="https://bostadsrattsnytt.se/nyheter/ovrigt/2022-01-31-svenskarnas-totala-rotavdrag-har-oekat-betydligt">just nu</a> kan en privatperson som äger och bor i en bostad i Sverige göra avdrag för totalt 75 000 kronor; taket för rutavdraget är 75 000 kronor per person och år, medan det för rotavdraget är 50 000 kronor. Det totala beloppet man kan få avdrag för är alltså 75 000 kronor. <br><br>Dubbleringen av maxbeloppet möjliggörs genom att taket för rotavdraget höjs till 75 000 kronor, samtidigt som taken för de båda avdragen separeras. När ändringen börjar gälla går det att få 75 000 kronor i rutavdrag och ytterligare 75 000 kronor i rotavdrag, vilket totalt blir 150 000 kronor. <br><br>Byggföretagen uppges vara positiv till förändringen men branschorganisationens vd Catharina Elmsäter-Svärd tycker att regeringen kunde gjort mer, till exempel är avdragen fortfarande inte likvärdiga. <br>– Det är fortfarande bara 30 procents avdrag på rot-arbete, medan det är 50-procent på rut, säger hon till SvD.<br><br>Regeringen vill lägga nära en miljard kronor på en utökning av rot-avdraget i kommande budget. Dock är det inte tillräckligt i en period med byggkris. <br>– Regeringen visar att man är medveten om problemen men inget av det som presenteras kommer att påverka hur stora bostadsbolag kan bygga, fortsätter Catharina Elmsäter-Svärd.<br><br>Hon tillägger att det inte heller är troligt att så många byggjobbare kan byta från jobb på större byggbolag till att arbeta för privatpersoner i villa eller bostadsrättsinnehavare. <br>– Krisen kommer att slå mot stora personalgrupper i nybyggnationen. Det finns en poäng i att hålla rot uppe, för många mindre entreprenörer jobbar växelvis med småskalig rot och underentreprenader i större byggprojekt. Det är förstås bra om småföretag klarar sig.</p>'
template: articles/article
sponsored: false
hide_from_home: false
artikel_typ: nyhet
views: 208
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - SvD
  - Regeringen
  - Toppnyhet
id: 208767be-ec07-4ea9-a3a4-85b1fbf7d56b
