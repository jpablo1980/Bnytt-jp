title: 'Uppsala: Nytt förslag för Seminarieparken'
ingress: |
  <p>De planer som funnits på att bygga bostäder i Seminarieparken i Uppsala möttes av stark kritik och har även överklagats. Nu har ett nytt förslag kommit, rapporterar Sveriges Radio.
  </p>
  
intro_image: /assets/img/mostphotos/bonava-apr.jpg
long_form:
  -
    type: text
    text: '<p>I stadsdelen Luthagen i Uppsala planeras det för ett nytt bostadsområde. Detta projekt är planerat i en park där byggnader av kulturhistoriskt värde ligger. Tidigare har det varit protester mot att bygga i parken på grund av att man vill bevara de kulturhistoriska byggnaderna i området samt den gamla trädgården med äppelträd, rapporterar Sveriges Radio (SR).&nbsp;</p><p><br></p><p>Byggplanerna stoppades av mark- och miljödomstolen år 2014 och efter det har inte mycket hänt med projektet, men nu är det igång igen. Plan- och byggnadsnämnden i Uppsala gick nyligen ut med ett nytt förslag till detaljplan som nu är ute på samråd. Det ger Uppsalaborna en chans att tycka till om planerna innan beslut tas.&nbsp;</p><p>– Dels så får vi till 110 efterlängtade bostäder i en väldigt populär stadsdel och dessutom blir en stor privat tomt till en kommunal, allmän och tillgänglig park som kommer att rustas upp och bli jättefin, säger Erik Pelling (S), ordförande i plan- och&nbsp; byggnadsnämnden i Uppsala kommun, till SR.&nbsp;</p><p><br></p><p>De 110 lägenheterna kommer fördelas på tre byggnader. Det som är annorlunda i detta förslag är att man istället ska bygga i en annan del av området än vad som tidigare var förslaget. Husen kommer placeras där det idag finns en granhäck. Granarna kommer att ersättas av bostadshusen. Erik Pelling berättar för SR att han tycker att det nya förslaget är en bra kompromiss.&nbsp;</p><p><br></p><p>Det är Bonava som kommer bygga bostäderna, som blir bostadsrätter i storleken 30 – 140 kvadratmeter. Säljstarten beräknas ske senare i år.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 240
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: nyproduktion
tags:
  - luthagen
  - uppsala
  - 'sveriges radio'
  - seminarieparken
id: 3d627d3c-fffc-458e-b36b-aa19a636764b
