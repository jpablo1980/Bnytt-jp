title: 'Historiskt Göteborgskvarter får nya bostadsrätter'
ingress: |
  <p>Sverigehuset ska bygga bostadsrätter i historiska kvarteret Röda Bryggan i Pustervik, Göteborg. Detta enligt ett pressmeddelande.
  </p>
  
intro_image: /assets/img/sverigehuset_jxb_exterior_remake_night_zynkavisual_201102_low.jpg
long_form:
  -
    type: text
    text: '<p>Bostadsutvecklaren Sverigehuset har fått bygglov för ett brf-projekt i det historiska kvarteret Röda Bryggan i Göteborg. Projektet går under namnet ”Järntorgsgatan X Brogatan”. Det framgår av ett pressmeddelande från utvecklaren. Enligt kommunens hemsida är kvarteret beläget i stadsdelen Pustervik. <br><br>Totalt är det 60 nya bostadsrätter som ska byggas, varav 20 redan uppges vara bokade. <br>– Det har varit ett stort intresse för det här projektet, som genomförs i samarbete med GulinsFastigheter, en stabil och långsiktigt fastighetsägare som har ägt aktuell fastighet i många år. Redan innan vår egentliga försäljningsstart har vi fått 20 av de 60 lägenheterna bokade och vi har dessutom satt ett nytt Göteborgsrekord när det kommer till pris per kvadratmeter, vilket visar på ett stort intresse för det här projektet, säger Sverigehusets vd Anna Henriksson i pressmeddelandet.<br><br>Arkitekter från Semrén &amp; Månsson har ritat de tre olika hus som ingår i projektet. Inspiration till gestaltningen ska ha hämtats från omgivningens historia och kvarterets ursprungliga plan har tjänat som utgångspunkt för utformningen. <br><br>Husen kommer att variera i höjd samtidigt som materialval, fasaddetaljer och en mild färgsättning ska ge känslan av helhet. Bostadsrätterna kommer att byggas i storlekar från ettor om 32 kvadratmeter boyta upp till den största bostaden som blir en femma på 148 kvadratmeter. <br><br>På Sverigehusets hemsida finns informationen att gestaltningen av kvarteret ska utgå från “en traditionell palett av natursten, tegel och säckskurad fasad”. Byggnaden som ligger på Brogatan 2, vid kajen, kommer att genomgå en varsam renovering.&nbsp; <br><br>Utöver det uppges många av lägenheterna komma att utrustas med antingen spansk balkong, fransk balkong, takterrass, eller vanlig balkong. I husens bottenvåningar ska det finnas lokaler.&nbsp; <br><br>Bygget av bostadsrätterna beräknas kunna starta under första kvartalet år 2021, med inflyttning under kvartal tre 2023.&nbsp;</p><p><br></p><p><b>Kort om Sverigehuset</b></p><p>Bolaget Sverigehuset startades år 1992 och utvecklar bostäder i Västsverige. Hittills har bolaget utvecklat omkring 1 800 bostäder. Ernström &amp; C:o AB äger idag 50 procent av Sverigehuset och resterande andel ägs av familjen Gustafson som ägt och förvaltat fastigheter i 40 år.&nbsp;&nbsp;&nbsp;</p><p><br></p>'
template: articles/article
sponsored: false
hide_from_home: false
artikel_typ: nyhet
views: 340
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - Sverigehuset
  - GulinsFastigheter
  - 'Semrén & Månsson'
id: 93de319a-2f25-4a22-874c-7179b6bc20da
