title: 'Allt fler brf:er vill rusta upp sina skyddsrum'
ingress: |
  <p>I äldre bostadsrättsföreningar är det inte ovanligt med skyddsrum i källaren. På grund av en lång tid med fred har dessa skyddsrum förvandlats till förråd men nu vill allt fler brf:er göra utrymmena mer tillgängliga. Detta enligt Sveriges Radio.
  </p>
  
intro_image: /assets/img/mostphotos/54673365-skyddsrum-i-flerbostadshus.jpg
long_form:
  -
    type: text
    text: '<p>Under tre årtionden efter andra världskrigets slut byggdes skyddsrum i alla nybyggda flerfamiljshus. Efter år 2002 byggdes inte längre skyddsrum i Sverige och därför är det främst i äldre bostadshus som skyddsrummen finns.&nbsp;</p><p><br></p><p>Dessa skyddsrum har i många fall blivit till cykel- eller lägenhetsförråd, vilket är tillåtet under fredstid. På maximalt 48 timmar ska dock det gå att få i ordning förråden till ett brukbart skyddsrum, vilket föreningen ansvarar för. Nu vill allt fler bostadsrättsföreningar rusta upp sina skyddsrum, rapporterar Sveriges Radio.&nbsp;</p><p><br></p><p>Bland annat genomför Riksbyggen en satsning för att rusta upp skyddsrummen. De har tagit fram ett paket som innehåller besiktningar av skyddsrum för att se om de är i det skicket som de ska berättar Eric Stuart, affärsområdeschef för fastighetsförvaltningen på Riksbyggen, för radion.&nbsp;</p><p>– Min generella uppfattning är att det är blandat. Det har inte varit en diskussion om skyddsrum på nästan 20 år i Sverige och jag kan ana att man använt skyddsrummen till andra saker, säger Eric Stuart och tillägger att han tror att skyddsrummen är som de ska men att de fyllts med exempelvis cyklar.</p><p><br></p><p>I Riksbyggens paket ingår också inventering utifrån ett ramverk som Myndigheten för samhällsskydd och beredskap (MSB) satt upp. Bostadsbolaget väntar ett högre tryck på bostadsrättsföreningarna angående skyddsrummen från MSB framöver.</p><p><br></p><p>På fredagen vid lunch höll MSB en presskonferens om just skyddsrum och meddelade att de kommer starta en informationskampanj om skyddsrum där fastighetsägare uppmanas att se över sina utrymmen. Däremot är det enligt MSB inte aktuellt att nu rensa ut dem.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1200
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - toppnyhet
  - skyddsrum
  - msb
  - riksbyggen
  - 'sveriges radio'
id: 553958d2-7654-4f69-99e8-041742da0f6f
