title: 'Stockholm faller i lista över bästa städerna att bo i'
ingress: |
  <p>Stockholm sjunker med över 20 platser på tidskriften The Economist lista över världens bästa städer att leva i. Detta skriver Dagens Nyheter.
  </p>
  
intro_image: /assets/img/mostphotos/62603557-gamla-stan-stockholm.jpg
long_form:
  -
    type: text
    text: '<p>Analysenheten EIU på tidskriften The Economist har publicerat sin årliga rankning över de bästa städerna att bo i ur ett globalt perspektiv. Resultatet för Stockholm var en kraftig nedgång från plats 21 till plats 43, enligt Dagens Nyheter (DN).&nbsp;</p><p><br></p><p>De parametrar som styr hur städerna rankas är utbildning, sjukvård, stabilitet, kultur och närmiljö samt infrastruktur. Etta på listan är Österrikes huvudstad Wien, följt av Köpenhamn. På tredje plats ligger Melbourne.</p><p><br></p><p>Det var stabilitetsindex, det som mäter oroligheter och brottslighet, som ledde till den sämre placeringen för Stockholm. Faktorer som påverkat huvudstadens stabilitetsindex sett till det gångna året är enligt DN bland annat våld, gängkriminalitet och koranbränningar.</p><p>– Det är jättetråkigt och oroande, annat kan jag inte säga. Jag förstår att säkerhetsläget påverkar bilden av Sverige och Stockholm negativt. Men det finns många rankningar och bilden av en stad och ett land tar lång tid att förändra, säger Staffan Ingvarsson, vd för det kommunala företaget Business Region som arbetar med marknadsföring och utveckling av Stockholm ur ett besöks- och etableringsperspektiv, till DN.<br></p><p><br></p><p>Under de senaste tio åren har antalet invånare i Stockholm ökat med cirka 105 000 personer till nästan 985 000 personer i slutet av 2022. Enligt Swecos senaste befolkningsprognos för Stockholm förväntas befolkningsökningen avta på sikt till följd av minskad inflyttning från övriga landet och utlandet.&nbsp;</p><p>– Stockholms stad har vuxit väldigt mycket sedan millennieskiftet. Det har varit en inflyttning både från övriga Sverige men också från utlandet. Den utvecklingen har planat ut. Men ser man till länet har befolkningsmängden vuxit ännu mer under samma period och där ser vi inte trenden avta, säger Staffan Ingvarsson till tidningen.</p>'
template: articles/article
sponsored: false
hide_from_home: false
artikel_typ: nyhet
views: 338
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - toppnyhet
  - 'the economist'
  - 'dagens nyheter'
  - boenderanking
  - index
id: ad62bc84-1f8a-4c95-b18f-1f629261f5ce
