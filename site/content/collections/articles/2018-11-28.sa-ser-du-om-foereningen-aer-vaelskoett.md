title: 'Så ser du om föreningen är välskött'
ingress: |
  <p>Det är inte bara lägenhetens skick och läge som ska kontrolleras innan bostadsköpet. Även föreningen behöver granskas för att man ska få ett bra och tryggt köp.
  </p>
  
intro_image: /assets/img/mostphotos/21047273-vasastan.jpg
long_form:
  -
    type: text
    text: '<p>Det är mycket att tänka på innan man ska köpa bostad. Lånet ska vara på plats, läget ska stämma och hemmet ska uppfylla alla ens kriterier. Det är också viktigt att komma ihåg att läsa på om bostadsrättsföreningen. Det är upp till köparen själv att avgöra om föreningen sköter sin ekonomi på ett bra sätt eller inte. I väntan på att en lagstiftning ska stärka köparens rättigheter har HSB tagit fram nyckeltal som föreningar från och med i år uppmanas att tydligt påvisa i sina årsredovisningar. Detta kan även fungera som en checklista för köparna.</p><p>Samtidigt är det inte alltid tillräckligt med att läsa årsredovisningen. Mäklare talar ofta om skuldsättning i föreningarna, men de ställs inte i relation till vad som gjorts eller behöver göras. I HSB:s checklista står det därför att man ska titta på föreningens framtida behov av underhåll. Om en sådan underhållsplan saknas, vilket den ofta gör, kan man ringa ordförande i föreningen och fråga om planerad upprustning. Skulle föreningen inte planera underhållen och ha en avsatt budget för detta finns en risk att kommande utgifter finansieras av högre hyror.</p><p>Glöm inte bort att kontrollera föreningens skulder. När det gäller skuldsättningen kan det vara klokt att titta på vilka räntor föreningen har på lånen och när räntevillkoren ska läggas om. Om det är höga skulder med låg ränta kan det betyda att kostnaden kan höjas om räntevillkoren ändras. </p><p><br></p>'
template: articles/article
sponsored: false
artikel_typ: nyhet
views: 1296
puff_font_size: 24
article_font_size: 24
topnews_font_size: 48
clicks: 31
link: '1'
categories: ovrigt
tags:
  - Brf
  - HSB
  - Toppnyhet
id: b13be8ac-cde3-43b8-9aa8-5b09fd5760d8
