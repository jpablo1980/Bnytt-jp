title: 'Flera kvarter planeras i Centrala Nacka – kan bli 700 nya bostäder'
ingress: |
  <p>I området Centrala Nacka har Skanska fått markanvisning för sex nya kvarter. Bland annat är de tänkta att kunna inrymma runt 700 bostäder med olika upplåtelseformer, enligt uppgift från bolagets pressavdelning.
  </p>
  
intro_image: /assets/img/skarmavbild-2023-09-20-kl.-11.20.57.png
long_form:
  -
    type: text
    text: '<p><i>Text: Linda Myrin<br></i><br>I Nacka har kommunstyrelsens stadsutvecklingsutskott tilldelat bolaget Skanska Sverige AB markanvisning för sex nya kvarter i Centrala Nacka (Mötesplats Nacka), en stadsdel under utveckling. I ett pressmeddelande från kommunen beskrivs det hela som ett samarbete genom markanvisning i tidigt skede. Kommunstyrelsen väntas fastställa beslutet i början av oktober. Vad köpeskillingen kommer landa på avgörs i ett senare skede, när förutsättningarna för genomförande är klarare.<br><br>Tanken är att det vid nya tunnelbanans planerade slutstation Nacka ska utvecklas en attraktiv stadsmiljö och kommunikationsnod för boende och företag i kommunen. Den ska bland annat skapas genom en överdäckning av motorvägen Värmdöleden på runt 300 meter. I ett föreslaget detaljplaneprogram för området från 2015 finns den berörda delen av vägen norr om Nacka Forum.<br><br>Själva överdäckningen ska inte bebyggas utan kvarteren planeras att uppföras intill den, precis ovanför den kommande tunnelbanestationen. Bebyggelsen kommer omge en park med placering direkt ovanpå överdäckningen.<br><br>Så vad är det då man vill bygga? Mats Gerdau, kommunstyrelsens ordförande i Nacka, uppger att det till exempel planeras för totalt runt 700 bostäder i kvarteren. Men vilka upplåtelseformer som kan bli aktuella är upp till Skanska att bestämma.<br>– Generellt så eftersträvar vi på kommunen en blandning av upplåtelseformer, säger han till Bostadsrättsnytt.<br><br>Olle Rundgren, Media Relations Manager på Skanskas pressavdelning, poängterar att projektet fortfarande är i ett väldigt tidigt skede. Bolagets plan i nuläget är att få till en blandad bebyggelse med allt ifrån kommersiella lokaler och kontor till hyresrätter och bostadsrätter.<br><br>I ett pressmeddelande skriver kommunen att projektet drivs i samverkan med Trafikverket och Region Stockholm. Att genom markanvisningen tidigt involvera en stark aktör som Skanska, uppges säkerställa effektiv samordning och genomförande under hela byggprocessen.<br>Så här kommenterar bolaget utvecklingen av området:<br>– Det här är ett mycket spännande stadsutvecklingsprojekt, komplext och tekniskt avancerat vilket ger oss möjlighet att dra nytta av all vår erfarenhet. Ett bra exempel på hur vi kan använda outnyttjad yta till att skapa en attraktiv blandstad i ett läge med närhet till allt och bra kommunikationer, säger Skanskas vice vd Eva Torberger i pressmeddelandet.<br><br>Ett inriktningsbeslut för projektets planering och genomförande bedöms kunna fattas nu kring årsskiftet. När det kommer till tidplanen beräknas förslag till detaljplan kunna presenteras vid årsskiftet 2024/2025. Tunnelbanestationen Nacka väntas vara färdigställd år 2030 och bebyggelsen ovanför ska utvecklas fram till omkring år 2045, i takt med uppförandet av överdäckningen.<br><br><b>Kort om Centrala Nacka</b><br>Centrala Nacka är en stadsdel under utveckling i Nacka kommun där visionen är att det urbana och naturen ska mötas på nya sätt, att låta naturen och befintlig topografi få ta större plats för att påverka både den fysiska och sociala miljön.<br><br>I stadsdelen ingår området runt Järlahöjden och den planerade överdäckningen av Värmdöleden med Mötesplats Nacka. På sikt ska det inrymma 6 000 bostäder och 7 000 arbetsplatser.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 212
puff_font_size: 24
article_font_size: 24
topnews_font_size: 44
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Nacka kommun'
  - Skanska
  - Toppnyhet
id: 0ebf1f13-656d-4fc6-814f-fad56c1807e4
