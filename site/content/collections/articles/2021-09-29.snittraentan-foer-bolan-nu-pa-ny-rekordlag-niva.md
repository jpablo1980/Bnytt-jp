title: 'Snitträntan för bolån nu på ny rekordlåg nivå'
ingress: |
  <p>Ny statistik från SCB visar att hushållens snittränta för nya bolån fortsätter nedåt. Noteringen för augusti är lägre än i juli då räntan landade på 1,36 procent, vilket då ansågs vara rekordlågt.
  </p>
  
intro_image: /assets/img/money.png
long_form:
  -
    type: text
    text: '<p>Hushållens snittränta för nya bolån fortsatte nedåt i augusti, från 1,36 procent i juli till 1,32 procent. Enligt Statistiska centralbyrån (SCB), som är källan till uppgifterna, är nivån den lägsta som uppmätts sedan myndigheten började samla in räntestatistik år 2005. Det står att läsa i ett pressmeddelande från myndigheten, kopplat till deras senaste finansmarknadsstatistik. I augusti förra året var räntenivån 1,50 procent.<br><br>När det kommer till genomsnittet för hushållens rörliga ränta på nya bolån, så sjönk den från 1,44 procent i juli i år ned till 1,41 procent månaden därpå. Även det uppges vara en rekordlåg notering. Noteringen för augusti ifjol var 1,56 procent.<br><br>Enligt Nathalie Persson-Linde, statistiker på SCB, syns en nedåtgående trend för bolåneräntan. För Bostadsrättsnytt berättar hon att räntan sjönk under 2020, med start i mars, för att sedan ligga på ungefär på samma nivå i år.<br>– Den rörliga räntan är den som driver mest, men även räntan på löptid upp till ett år har gått ned sedan i mars 2020, säger hon.<br><b><br>Vad tyder utvecklingen på sett till bolånemarknaden som helhet? Kan man dra någon parallell till hur svensk ekonomi utvecklats de senaste tolv månaderna?<br></b>– Folk har väl insett att de vill bo större och kan ta mer i lån eftersom räntan är/varit så låg och reporäntan har varit fortsatt oförändrad så det kan ju vara en bidragande faktor. Sedan har vi börsen som fram till augusti/september i år gått otroligt bra vilket förmodligen också bidragit till att man kan ta mer i lån, säger Nathalie Persson-Linde.<br><br>Av SCB:s senaste finansmarknadsstatistik framgår också att tillväxttakten för hushållens bostadslån från *monetära finansinstitut (MFI) låg på 6,5 procent i augusti 2021. Samma månad ifjol blev resultatet 5,3 procent och för årets julimånad blev noteringen 6,4 procent.<br><br>För marknadens nya bolåneaktörer (bostadskreditinstitut) är tillväxttakten betydligt högre. Resultatet för årets augustimånad landade på 43,3 procent, i juli var den 44,8 procent och noteringen för augusti 2020 var 42,5 procent.<br><br>Bostadskreditinstitut stod för 1,0 procent av hushållens bostadslån i augusti 2021 och för 0,71 procent i augusti 2020. Enligt årets augustiresultat uppgick hushållens lån från MFI till totalt 4 628 miljarder kronor, varav 82 procent utgörs av bolån. Vidare framgår att bostadskreditinstitut stod för 37 miljarder kronor av hushållens bostadslån.</p><p><br>* Monetära finansinstitut (MFI) innefattar: Banker, bostadsinstitut, finansbolag, kommun- och företagsfinansierande institut, monetära värdepappersbolag och monetära investeringsfonder (penningmarknadsfonder). Källa: SCB</p>'
template: articles/article
sponsored: false
hide_from_home: false
artikel_typ: nyhet
views: 576
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - SCB
  - Toppnyhet
id: 992c1d75-694b-477d-8375-a48dcd38e53a
