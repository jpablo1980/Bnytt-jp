title: 'Planerar på 113 nya bostadsrätter i Luthagen'
ingress: |
  <p>Bonava har fått bygglov för 113 bostadsrätter i Luthagen, centrala Uppsala. Försäljningsstart för projektet är satt till slutet av april i år. Detta enligt ett pressmeddelande från utvecklaren.
  </p>
  
intro_image: /assets/img/9ddd19d00d6d517f_800x800ar.jpg
long_form:
  -
    type: text
    text: '<p>Bostadsutvecklaren Bonava har erhållit bygglov från Uppsala kommun för 113 Svanenmärkta bostadsrätter i Seminarieparken, centralt belägen i Uppsalastadsdelen Luthagen. Bostäderna ska uppföras i två etapper, enligt ett pressmeddelande från utvecklaren. <br><br>Projektet går under namnet Seminariet och bygglovet har enligt Bonava vunnit laga kraft. Försäljningen av den första etappen med lägenheter är preliminärt satt till den 28 april i år. <br>– Det är glädjande att vi nu tagit ett viktigt steg framåt i utvecklingen av Seminariet, som är ett unikt projekt med centralt läge i historiska kvarter i Uppsala. För att bevara platsens särskilda karaktär kommer också Seminarieparken att rustas upp. Det finns ett stort intresse kring det kommande grannskapet och vi ser fram emot att möta våra blivande kunder i april, säger Bonavas affärsenhetschef Michael Björklund i pressmeddelandet. <br><br>Bostadsrätterna kommer inrymmas i tre huskroppar som ska utformas i romantisk stil. Lägenheterna byggs i storlekar från 1–5 rum och kök, fördelat på 33–125 kvadratmeter. <br><br>Medlemmar i den nya bostadsrättsföreningen uppges komma att få tillgång till en relaxavdelning med bastu, en gemensamhetslokal och bokning av ett övernattningsrum.<br><br></p>'
  -
    type: image
    photo: /assets/img/9e586ea24c3de60e_800x800ar.jpg
    caption: 'Bonava Seminariet. Pressbild Bonava'
    size: Normal
  -
    type: text
    text: '<p>Bonava förvärvade byggrätter för bostäderna år 2007 och planeringen av byggnationen ska ha gjorts tillsammans med kommunen samt andra intressenter, med fokus på att bevara parken i området och på upprustning av kulturbyggnader.</p>'
template: articles/article
sponsored: false
hide_from_home: false
artikel_typ: nyhet
views: 147
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: nyproduktion
tags:
  - Bonava
  - 'Uppsala kommun'
id: 43adf620-3c1e-4140-8200-62fdc15b4a12
