title: 'Svårt för hushåll i brf att försäkra egna solceller'
ingress: |
  <p>I en brf med villor och parhus har ett tiotal hushåll skaffat egna solceller till sina bostadsrätter, men när de ville försäkra anläggningarna sa flera stora försäkringsbolag nej. Detta enligt SR.
  </p>
  
intro_image: /assets/img/skarmavbild-2023-02-24-kl.-17.29.34.png
long_form:
  -
    type: text
    text: '<p>Bostadsrättsinnehavare som köper egna solceller kan få svårt att försäkra anläggningen. Det var ett av ämnena som togs upp i programmet Plånboken, Sveriges Radio (SR), den 22 februari i år. I inslaget lyfts en situation som uppstått i en brf med parhus och fristående villor, där hushåll fått möjlighet att skaffa solceller på egen bekostnad. I föreningen har hushållen enskilda elabonnemang. <br><br>Ett tiotal hushåll valde att skaffa solceller på detta sätt med fick sedan problem att försäkra sina anläggningar. Av inslaget framgår att de varit i kontakt med flera stora försäkringsbolag som först verkade öppna för att försäkra solcellerna, men att bolagen sedan backade. <br><br>I ett av hushållen som drabbats finns Martin. Genom brev till Plånboken meddelar han att de varit i kontakt med försäkringsbolagen If, Länsförsäkringar och trygg Hansa, som alla svarat att deras hemförsäkring för brf:er inte täcker solceller. Han tycker det är märkligt att det ska vara så svårt att få försäkringsskydd för en installation som kostar hundratusentals kronor. <br><br>En villaförsäkring täcker solceller men någon sådan kan inte tecknas för de med bostadsrätt, även om den avser en villa, utan man måste äga fastigheten ifråga. <br><br>Endast bostadsrättsföreningens försäkringsbolag erbjöd en lösning, vilken skulle innebära att solcellerna inkluderades i försäkringen som en fast installation på taket. Dock skulle självrisken bli väldigt hög. <br>– Det är ett halvt basbelopp så det blir runt 25 000 kronor om det blir en skada, säger Martin i inslaget. <br><br>Dessutom täcker en sådan försäkring bara de delar av anläggningen som finns på taket, sitter växelriktare och batteri någon annanstans så inkluderas de inte.<br><br>Även Anna-Karin Baltzari Danfors, chef för Konsumenternas Försäkringsbyrå, intervjuas i inslaget. Hon berättar att byrån har uppmärksammat problematiken och vill driva frågan med svenska försäkringsbolag. <br>– Vi har faktiskt inlett en dialog med några bolag och vi ska fortsätta för att vi tycker ju att bostadsrättstillägget ska omfatta solceller. <br><br>Som det ser ut idag kan bostadsrättstillägget omfatta eget bekostat garage, carport, staket eller uthus. Konsumenternas Försäkringsbyrå vill att samma sak ska gälla solcellsanläggningar.</p>'
template: articles/article
sponsored: false
hide_from_home: false
artikel_typ: nyhet
views: 882
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - SR
  - Plånboken
  - 'Konsumenternas Försäkringsbyrå'
  - Toppnyhet
id: 9a6b168d-7851-4725-9b19-5f118c1b6793
