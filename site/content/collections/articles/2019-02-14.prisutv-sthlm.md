title: 'Ovanligt svag start för Stockholms bomarknad 2019'
ingress: |
  <p>I Stockholm har prisutvecklingen på bostadsrätter gått ned med en procent under januari, både i Stor-Stockholm och de centrala delarna. Detta enligt de senaste siffrorna från Svensk Mäklarstatistik.
  </p>
  
intro_image: /assets/img/mostphotos/18819742-buildings-with-brick-wall-in-central-stockholm-a-sunny-winter-day.jpg
long_form:
  -
    type: text
    text: |
      <p>Under januari 2019 gick priserna för bostadsrätter i både Stor-Stockholm och de centrala delarna ned med en procent, enligt Svensk Mäklarstatistiks siffror. 
      
      När det gäller priser på bostadsrätter i Stockholms kommun, visar Danske Banks Boprisindikator på en marginell uppgång om 0,3 procent i januari. <br>– Priserna på bostadsrätter i Stockholm låg i princip stilla i januari som normalt brukar vara årets starkaste månad. Det vittnar om en stor osäkerhet om prisutvecklingen och riskerar att tynga försäljning och nyproduktion det kommande året, säger Michael Grahn, chefekonom på Danske Bank Sverige, i ett pressmeddelande. Deras boprisindikator baseras på försäljningsstatistik från Hemnet. <br><br>Preliminära siffror från Svensk Mäklarstatistik för samma månad visar också på marginella prisskillnader, men indikerar snarare en knapp nedgång för bostadsrätter inom kommunen. <br><br>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Resultatet för den senaste månaden är preliminärt. Den senaste tremånadersperioden jämförs med motsvarande period innan. <br><br>Statistiken tas fram månatligen av Statistiska Centralbyrån på uppdrag av Svensk Mäklarstatistik.&nbsp;</p><p><br></p>
      
template: articles/article
sponsored: false
artikel_typ: nyhet
views: 839
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 28
link: '1'
categories: boprisutveckling
tags:
  - 'Danske Bank'
  - 'Svensk Mäklarstatistik'
  - Hemnet
  - SCB
  - Toppnyhet
id: f0d45aef-6806-449c-994f-ac685b5121b9
