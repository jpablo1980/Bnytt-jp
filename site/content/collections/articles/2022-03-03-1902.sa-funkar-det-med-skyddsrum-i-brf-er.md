title: 'Så funkar det med skyddsrum i brf:er'
ingress: |
  <p>På grund av kriget i Ukraina har många svenskar blivit oroliga och söker information om beredskap och skyddsrum. I flera äldre flerbostadshus är det vanligt att det finns skyddsrum och det är ägarens ansvar att se till att dessa underhålls, skriver Myndigheten för samhällsskydd och beredskap.
  </p>
  
intro_image: /assets/img/mostphotos/21285680-skyddsrum.jpg
long_form:
  -
    type: text
    text: '<p>Oroligheter i Europa på grund av Rysslands invasion av Ukraina har även skapat rädsla hos många svenskar. Det har lett till att fler undersöker vart det finns skyddsrum i närheten. Enligt Myndigheten för samhällsskydd och beredskap (MSB) finns närmare 65 000 skyddsrum i landet.&nbsp;</p><p>&nbsp;<br></p><p>De som bor i bostadsrättsföreningar som är lite äldre brukar vanligtvis ha ett skyddsrum i källaren. Detta efter att man på grund av en lång fredsperiod beslutade att efter år 2002 inte bygga nya skyddsrum i Sverige.&nbsp;</p><p>&nbsp;<br></p><p>Det kan hända att föreningen använder skyddsrummet till någonting annat, som förrådsutrymmen till sina boende, istället för att låta lokalen stå tom. Det är bostadsrättsföreningens ansvar att se till att skyddsrummet underhålls och kan ställas i ordning på två dygn om så krävs. Det är också föreningen som ska se till att människor kommer åt skyddsrummet. De som bor i huset har inget företräde framför någon utanför bostadsrättsföreningen utan de som kommer dit först har rätt att vara där. Alla skyddsrum har en begränsad kapacitet för antalet skyddssökande.&nbsp;</p><p>&nbsp;<br></p><p>Man tillhör inte ett speciellt skyddsrum utan söker skydd i det som ligger närmast där man befinner sig. Enligt MSB är ett skyddsrum precis som det låter, ett rum där man söker skydd från exempelvis stötvågor från bomber eller splitter från en explosion. Vidare har det speciell ventilation och luftsluss för att minimera verkan från exempelvis giftiga gaser. I rummet finns inga förnödenheter som mat eller hygienartiklar, det får man som privatperson se till att ha med sig själv. Det som däremot ska finnas är vatten i kärl, toalettmöjligheter, ventilation och värme.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 4561
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - krig
  - skyddsrum
  - msb
  - brf
  - källare
  - förråd
  - toppnyhet
id: c28683f2-5303-469e-a4fb-920534a215db
