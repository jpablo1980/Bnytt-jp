title: 'Ramverk för nytt avtal mellan Com Hem och TV4 klart'
ingress: |
  <p>Nu ska Com Hem och TV4 Media vara överens om ramarna för ett nytt avtal gällande TV4-kanalerna och C More, vilket innebär att kunder till Com Hem och Boxer kan fortsätta se tv-kanalerna som vanligt medan parterna förhandlar vidare. Detta enligt ett pressmeddelande från Com Hem.
  </p>
  
intro_image: /assets/img/com-hem-tv-hub-interface-appar-1024x576-1604481451.jpg
long_form:
  -
    type: text
    text: '<p>Tidigare rapporterade <a href="https://bostadsrattsnytt.se/nyheter/ovrigt/2020-11-02-uppdatering-brf-kunder-till-com-hem-och-boxer-kan-foerlora-tv4-igen-1">Bostadsrättsnytt</a> att tusentals brf:er med kabel-tv via Com Hem eller Boxer återigen kan förlora TV4-kanalerna och C More, då kanal-avtalet med Telias bolag TV4 Media löper ut och ingen förlängning ännu är på plats. Sist det hände var i december 2019. <br><br>Men nu verkar i alla fall parterna vara överens om ett ramverk för ett nytt avtal, efter två tillfälliga förlängningar av det gamla avtalet. Av ett pressmeddelande från Com Hem framgår att intensiva förhandlingar lett fram till ett beslut om ramar för ett nytt avtal. Dock återstår fortfarande förhandlingar om hur avtalet ska se ut på detaljnivå.&nbsp;&nbsp;<br><br>Att ramverket är klart uppges innebära att kunder till Com Hem och Boxer kan fortsätta titta på tv-kanalerna ifråga som vanligt medan parterna förhandlar vidare. <br>– Jag är väldigt glad att vi nu har kommit överens om ramarna för en långsiktig överenskommelse som gynnar båda parter. Förhandlingarna tar längre tid än vad vi förväntade oss och därför är det bra att vi har etablerat ett ramverk som innebär att vi kan förhandla klart medan tv-tittarna kan fortsätta se kanalerna, säger Samuel Skott som är kommersiell chef på Com Hem i pressmeddelandet.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 192
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - 'Com Hem'
  - Telia
  - 'TV4 Media'
  - Boxer
id: b4cfeca3-c800-4d9c-b9b6-8a03af6ddfc6
