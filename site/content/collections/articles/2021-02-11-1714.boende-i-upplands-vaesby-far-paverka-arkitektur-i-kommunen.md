title: 'Boende i Upplands Väsby kan påverka arkitektur'
ingress: |
  <p>Just nu pågår en omröstning på Upplands Väsby kommuns hemsida där Väsbyborna kan rösta på sin favorit i en markanvisningstävling. Omröstningen ska påverka hur arkitekturen på ett nyproduktionsprojekt längs Mälarvägen ska se ut, rapporterar Mitt i.
  </p>
  
intro_image: /assets/img/mostphotos/25848096-omradet-upplands-vasby-stationsomrade-busstorget.jpg
long_form:
  -
    type: text
    text: '<p>20-talsklassicism, jugend eller nationalromantik? Det är några av de klassiska arkitekturstilarna som de boende i Upplands Väsby kan välja att lägga sin röst på i kommunens markansvisningstävling. Tävlingen handlar om vilken typ av arkitektur nyproduktionsprojektet längs Mälarvägen ska få. Det är sex bidrag från olika byggherrar som slåss om förstaplatsen, som innebär att man får bygga 300-400 bostäder. Det slutgiltiga beslutet om vem som vinner markanvisningen tas av en jury som består av ledamöterna i kommunstyrelsens miljö- och planutskott. Detta rapporterar Mitt i.<br></p><p>– Nu tar vi återigen hjälp av allmänheten i frågan om hur de vill att det framtida Väsby ska se ut. Vi uppmanar dem att rösta på sina favoriter. Deras synpunkter blir viktiga i den samlade bedömningen av bidragen, säger juryns och kommunstyrelsens ordförande Oskar Weinmar (M) till Mitt i.</p><p><br></p><p>Tävlingen har dock mött kritik från oppositionen i Upplands Väsby och från Sveriges Arkitekter.</p><p>– Politiker ska se till att det som byggs är av hög kvalitet och uppfyller lagkraven. De ska inte ska detaljstyra stil och annan utformning, säger Elisabet Elfström, tillförordnad förbundsdirektör på Sveriges Arkitekter, till Mitt i.</p><p><br></p><p>Bostäderna som ska byggas längs Mälarvägen ingår i ett större projekt kallat Fyrklövern, som är ett nytt område i kommunen. Vilken upplåtelseform bostäderna i markanvisningstävlingen ska komma att ha är ännu inte fastställt. Enligt Upplands Väsby kommuns hemsida för projekt Fyrklövern ska totalt 1 600 nya bostäder finnas i det nya området. Fördelningen mellan dessa är 714 hyresrätter, 861 bostadsrätter och några vårdboenden.&nbsp;</p><p><br></p><p>Röstningen avslutas den 28 februari.</p>'
template: articles/article
sponsored: false
hide_from_home: false
artikel_typ: nyhet
views: 280
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'upplands väsby'
  - arkitektur
  - 'mitt i'
id: 4b0a78ad-d9be-4c92-9b4d-819211ad40c8
