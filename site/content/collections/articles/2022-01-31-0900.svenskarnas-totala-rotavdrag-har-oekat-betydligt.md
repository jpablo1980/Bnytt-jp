title: 'Svenskarnas totala rotavdrag har ökat betydligt'
ingress: |
  <p>Privatpersoner i Sverige gjorde sammantaget betydligt större avdrag för både rot- och ruttjänster ifjol än under 2020. Mest ökade totalbeloppet för rotavdrag. Detta enligt uppgift från Länsförsäkringar.
  </p>
  
intro_image: /assets/img/img-4543.jpg
long_form:
  -
    type: text
    text: '<p>De totalbelopp som svenskarna gjorde rutavdrag respektive rotavdrag för ifjol var högre än under 2020. Det framgår av ett pressmeddelande från bolaget Länsförsäkringar, med hänvisning till statistik från Skatteverket. Mest ökade beloppet för rotavdrag som för 2021 landade på totalt nästan 12,2 miljarder kronor, en ökning med drygt 1,3 miljarder kronor jämfört med året innan. Det motsvarar en uppgång om 16,6 procent.<br><br>För rutavdrag blev totalbeloppet år 2021 nära sju miljarder kronor, vilket är lite drygt 940 miljoner kronor högre än noteringen året innan.<br><br>Jämfört med 2020 ökade rot- och rutavdragen i 231 av landets 290 kommuner under fjolåret. Totalbeloppet för rotavdrag ökade mest i Stockholm där noteringen blev plus 20 procent, medan svenskarnas sammanlagda rutavdrag ökade mest i Jämtland med plus 27 procent.<br><br>Att totalbeloppet för avdragen blivit högre kan bland annat kopplas till pandemin.<br>– Det har köpts och sålts bostäder som aldrig förr under pandemin, vilket bidragit till att fler använde möjligheten till avdrag i samband med flytt. Dessutom har renoveringar av bostäder ökat. Många har passat på att renovera sin befintliga bostad eftersom mer tid spenderades i hemmet. Möjligen kan också den inställda konsumtionen till följd av pandemin ha lett till att fler har haft råd att använda sig av hjälp i hemmet, som städning, säger Länsförsäkringars privatekonom Emma Persson i pressmeddelandet.<br><br>Enligt tjänsteförmedlaren Offerta var de mest använda ruttjänsterna år 2021 flyttstädning, flytthjälp och hemstädning. I kategorin rot var de populäraste tjänsterna badrumsrenovering och elinstallation.&nbsp;</p><p><b><br>Om rot- och rutavdrag</b></p><p>En privatperson som äger och bor i en bostad i Sverige kan få skatteavdrag för arbetskostnaden när hon/han anlitar någon för att utföra vissa tjänster i hemmet. För hushållsnära tjänster som städning och flyttjänster kan rutavdrag bli aktuellt, medan så kallat rotavdrag är avsett för sådant som reparation, underhåll, ombyggnad och tillbyggnad. <br><br>Enligt Skatteverkets hemsida är huvudregeln att personer endast kan beviljas avdrag för arbete i en bostad som de varit permanentboende i och ägt, samtidigt som jobbet ifråga utförts. Bostaden kan antingen vara ett småhus, en bostadsrätt eller en ägarlägenhet. Den som anlitas får inte vara en närstående.<br><br>Första januari ifjol höjdes taket för rutavdraget till 75 000 kronor per person och år, medan rotavdraget ligger kvar på 50 000 kronor per person och år. En privatperson kan årligen totalt få 75 000 kronor i rotavdrag och rutavdrag.</p>'
template: articles/article
sponsored: false
hide_from_home: false
artikel_typ: nyhet
views: 123
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - Länsförsäkringar
  - Skatteverket
  - Toppnyhet
id: 8ae9a689-5db2-420c-b332-d4f6aba220a5
