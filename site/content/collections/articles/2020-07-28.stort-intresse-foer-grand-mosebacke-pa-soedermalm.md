title: 'Stort intresse för Grand Mosebacke på Södermalm'
ingress: |
  <p>Det exklusiva projektet Grand Mosebacke på Södermalm i Stockholm beskrivs som ett hotell fast med bostadsrätter. Nu har bostäderna börjat säljas och intresset är stort, enligt Mitt i.
  </p>
  
intro_image: /assets/img/mostphotos/8764913-650x.jpg
long_form:
  -
    type: text
    text: '<p>I en gymnastikhall från sent 1800-tal på Östgötagatan i Stockholm ryms nu 45 bostadsrätter. Projektet drivs av företaget Medvind ihop med arkitekten Andreas Martin-Löf. I projektet Grand Mosebacke ska de boende få tillgång till träningsstudio, room service och kemtvätt. I källaren är tanken att ett hamam, ett turkiskt ångbad, ska flytta in. Det ska vara öppet för både föreningen och allmänheten. Även en restaurang ska rymmas i huset, skriver Mitt i.&nbsp;</p><p><br></p><p>De 45 bostäderna har en boyta på 32-167 kvadratmeter och delas upp i sex kategorier, bland annat Deluxe suite och Penthouse. På Grand Mosebackes hemsida står det att lägenheterna är inspirerade av Grand Hotel. En så kallad Superior suite i Grand Mosebacke kostar enligt hemsidan 6 350 000 kronor medan en Duplex suite går för 15 miljoner kronor.&nbsp;&nbsp;</p><p><br></p><p>Nyligen säljstartade projektet och i slutet av juni uppgav försäljningschef Eric Eiderbrant att intresset varit stort. <br>– Vi har 4 500 intresseanmälningar. På grund av rådande pandemi väntar vi med öppen visning till efter sommaren, men vi kommer att kunna smygstarta lite och bjuda in sällskap med färre personer, säger han till Mitt i.</p><p><br></p><p>I skrivande stund är det 16 bostäder som finns utlagda för försäljning på Grand Mosebackes hemsida. Fyra av lägenheterna som är redan sålda medan tre är reserverade.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 2986
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - medvind
  - södermalm
  - mosebacke
  - toppnyhet
id: 0b870251-8455-45ee-8585-ac2b5cb9e50b
