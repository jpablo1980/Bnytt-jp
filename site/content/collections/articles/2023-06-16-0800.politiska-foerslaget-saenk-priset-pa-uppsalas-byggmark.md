title: 'Politiska förslaget: Sänk priset på Uppsalas byggmark'
ingress: |
  <p>På grund av det ogynnsamma byggläget i Uppsala har politiker lagt fram ett förslag för att sänka priserna på byggmarker. Detta enligt en artikel från Upsala Nya Tidning.
  </p>
  
intro_image: /assets/img/mostphotos/56782041-beautiful-view-of-empty-city-street-with-green-trees.jpg
long_form:
  -
    type: text
    text: '<p><br></p><p>Inflation, materialbrist och högre räntor har lett till minskat antal byggprojekt av bostadshus i Uppsala, enligt Upsala Nya Tidning (UNT). Under det första kvartalet i år påbörjades 78 byggprojekt av bostadshus, jämfört med 852 under samma period år 2022. Detta motsvarar en minskning på 90 procent.&nbsp;</p><p>– Det är ett väldigt oroande läge som kommit extremt snabbt det senaste året – både i Uppsala och övriga landet. Det såg ut på ett liknande sätt 2017 och det löste vi. Vi har redan inlett ett arbete för att underlätta och anpassa för de aktörer som vill bygga nu liksom att planera för framtiden så att vi har byggfärdig mark den dag konjunkturen vänder, säger kommunalrådet Erik Pelling (S) till UNT.&nbsp;</p><p><br></p><p>Politikerna i kommunen vill även se över priserna på de marker där byggprojekten planeras. På frågan om en översyn av kommunens markpriser ska göras svarar Erik Pelling följande till UNT:</p><p>– Ja och vi har redan inlett en process här. Vi kan givetvis inte göra sådana förändringar att det strider mot några regelverk, men vi tittar på vilka prissänkningar på mark som skulle kunna göras.</p><p><br></p><p>Kommunalrådet Therez Almerfors (M) är inne på en liknande bana som Erik Pelling.&nbsp;</p><p>– Uppsala har en fantastisk potential så min förhoppning är att vi återhämtar oss. Vi behöver vara en kommun som välkomnar nya Uppsalabor för att lösa framtidens kompetensförsörjning. Vi måste vara redo när det vänder och ha en beredskap för byggandet i form av detaljplaner, färdig mark och vad vi vill bygga och hur, säger Therez Almerfors till UNT.&nbsp;</p><p><br></p><p>Therez Almerfors önskar även en justerad lagstiftning gällande buller, vilket skulle underlätta för byggnationer.&nbsp;</p><p><br></p><p>Enligt de som UNT talat med behövs det på sikt fler bostadshus i Uppsala, eftersom det är en attraktiv plats med såväl universitet som stora företag i olika branscher. De tillfrågade menar även att byggprojekten är en konjunkturfråga.&nbsp;</p><p>– Men nu är läget allvarligt. Därför är det viktigt att vi skapar förutsättningar för ett bostadsbyggande så att vi inte hamnar i en situation med bostadsbrist i framtiden, säger Erik Pelling till UNT.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 102
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: nyproduktion
tags:
  - 'Upsala nya tidning'
  - politik
  - pris
  - byggmark
id: 15514b07-2575-484a-8243-c0795cbf275c
