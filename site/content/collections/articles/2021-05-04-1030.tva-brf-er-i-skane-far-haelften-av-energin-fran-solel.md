title: 'Två brf:er i Skåne får hälften av energin från solel'
ingress: |
  <p>Efter att solceller installerats i två av Riksbyggens bostadsrättsföreningar i Skåne, täcker produktionen från anläggningarna nu omkring hälften av deras energibehov. Detta enligt ett pressmeddelande.
  </p>
  
intro_image: /assets/img/riksbyggen-ystad.png
long_form:
  -
    type: text
    text: '<p>Två bostadsrättsföreningar i Skåne, Riksbyggen Brf Högalidi Trelleborg och Riksbyggen Brf Tornväktaren IV i Ystad, får nu hälften av energin som deras fastigheter behöver från egna solcellsanläggningar. Installationerna togs i drift under år 2018 och solelsproduktionen har därefter motsvarat runt 50 procent av föreningarnas årsförbrukning av el. Det skriver bostadsutvecklaren och fastighetsförvaltaren Riksbyggen i ett pressmeddelande.<br>– Det är jättekul att uppföljningen visar att solcellsanläggningarna har en så bra effekt som både leder till minskade kostnader och minskad klimatpåverkan, säger Riksbyggens marknadsområdeschef Martin Mårtensson på Ombyggnad Syd i pressmeddelandet.<br><br></p>'
  -
    type: image
    photo: /assets/img/riksbyggen-trelleborg2-1620031287.png
    caption: 'Brf Högalid i Trelleborg. Pressbild Riksbyggen'
    size: Normal
  -
    type: text
    text: '<p>I dagsläget uppges Riksbyggen ha flera solcellsprojekt på gång i marknadsområde Syd, och fler är planerade. Pågående projekt finns i Varberg, Trelleborg och Ystad, medan de planerade som just nu utreds är tänkta att starta i Falkenberg, Kalmar, Ronneby, Simrishamn, Eslöv och Helsingborg.<br>– Intresset för ny teknik växer för varje år bland våra kunder och det är roligt att i samband med större ombyggnader kunna passa på att modernisera äldre bostadshus och bostadsrättsföreningar, fortsätter Martin Mårtensson.<br><br>Solcellsanläggningen som hör till Riksbyggen Brf Högalid i Trelleborg har en produktion om 250 megawattimmar om året och anläggningen tillhörande Riksbyggen Brf Tornväktaren IV i Ystad producerar runt 40 megawattimmar per år. <br><br>Av pressmeddelandet framgår även att solcellspanelerna som installerats har en livslängd om minst 30 år, samt att Tornväktaren IV har en batteribackup för sin anläggning.</p>'
template: articles/article
sponsored: false
hide_from_home: false
artikel_typ: nyhet
views: 432
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: energi-och-miljo
tags:
  - Riksbyggen
  - Toppnyhet
id: 0258b223-8138-445b-9089-08aab5929c37
