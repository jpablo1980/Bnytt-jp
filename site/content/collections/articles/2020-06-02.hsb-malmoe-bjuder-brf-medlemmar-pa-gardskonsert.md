title: 'HSB Malmö bjuder brf-medlemmar på gårdskonsert'
ingress: |
  <p>Bostadsrättsföreningar som är anslutna till HSB Malmö kan nu boka coverband till gården, utan kostnad. Det skriver HSB i ett pressmeddelande
  </p>
  
intro_image: /assets/img/c929wnuj8qlwfm55tsgn.jpg
long_form:
  -
    type: text
    text: '<p>Den ekonomiska föreningen HSB Malmö betalar för gårdsspelningar åt sina medlemmar. Alla anslutna bostadsrättsföreningar får möjlighet att boka duon Linda Lundqvist och Lars Linder. Hittills uppges omkring 20&nbsp;brf:er&nbsp;ha visat intresse.&nbsp; <br>– När våra vanliga spelningar blev avbokade, av förklarliga skäl, så började vi fundera på det här som ett koncept. Vi tog fram den här riggen som är färdig att rulla ut, och till och med kan gå på generator om det inte finns eluttag. Sedan frågade vi HSB om de var intresserade, och de nappade direkt, säger Lars Linder i ett pressmeddelande från HSB Malmö.&nbsp;&nbsp;</p><p>– Responsen har varit helt sagolik. Det är väldigt mycket glädje, och alla bjuder verkligen till när vi kommer ut, de gör det till en fest, tillägger Lars Linder. <br><br>I pressmeddelandet står att läsa att Linda och Lars exempelvis spelat hos HSB brf Lindeborg, på gården vid statistvägen. I publiken fanns bland andra&nbsp;Ainhoa&nbsp;och Thor som tog del av spelningen från en balkong. En annan av de som lyssnade var Gertrud&nbsp;Mohrin. Hon&nbsp;är inte boende på&nbsp;statistivägen&nbsp;men hörde musiken.&nbsp; &nbsp;<br>– Jag hörde någon sjunga borta från min gård, och tyckte det lät som min favorit Louise Hoffsten. Så jag var tvungen att komma hit för att lyssna, säger hon. <br><br>Mia Gustafson, marknads- och kommunikationschef på HSB, berättar för Bostadsrättsnytt att en spelning brukar hålla på i 45 minuter. Bandet har en bred repertoar av covers och de tar även emot önskemål från publiken. Musiken framförs med sång, piano och gitarr.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 342
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: ovrigt
tags:
  - 'HSB Malmö'
  - 'Linda Lundqvist'
  - 'Lars Linder'
  - Toppnyhet
id: b9993fb8-360a-4957-afdb-38a431088eee
