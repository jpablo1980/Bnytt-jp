title: 'Ny prognos: Boprisuppgången på tunn is – risk för nedgång till mitten av 2024'
ingress: |
  <p>I en ny prognos från Nordea beskrivs den senaste tidens boprisuppgång vila på tunn is. Banken tror inte att botten är nådd ännu utan ser risk för sjunkande priser fram till sommaren 2024.
  </p>
  
intro_image: /assets/img/22875159-nordeas-skylkt-pa-bankens-huvudkonter-sett-fran.jpg
long_form:
  -
    type: text
    text: '<p>Den sjätte september höll Nordea en digital pressträff där en ny konjunkturrapport i serien Nordea Economic Outlook presenterades. Den inleddes av bankens chefekonom Annika Winsth som exempelvis delade med sig av Nordeas bedömningar av det ekonomiska läget i landet framöver. En del handlade om att försvagningen av den svenska kronan troligen kommer få Riksbanken att höja styrräntan ytterligare en gång, efter uppjusteringen som väntas i och med det penningpolitiska beskedet i september.&nbsp; <br><br>Enligt Annika Winsth innebär kronförsvagningen en allt större risk. Den tidigare riksbankschefen verkade inte ha så mycket emot en svag krona, men den nya är mer bekymrad, konstaterade hon. <br><br>På plats fanns även Susanne Spector, chef för makroanalys hos Nordea. Hon pratade om sådant som läget på bostadsmarknaden i landet och sade att boprisuppgången vilar på tunn is. Detta på grund av att statistiken är baserad på de bostäder som sålts, vilket är relativt få under den senaste tiden. Och de affärer som gått i lås har främst rört mer attraktiva objekt. Samtidigt indikerar ökningen av objekt i kategorin “snart till salu” att det finns ett stort latent utbud på marknaden. <br><br>Hon berättade också att banken tror på ett boprisfall om totalt 17,5 procent, räknat från toppen i februari ifjol ned till botten som bedöms nås sommaren 2024. I den tidigare prognosen som släpptes i våras förutspåddes en nedgång om totalt 20 procent. <br><br>Nordeas chefsanalytiker Torbjörn Isaksson närvarade också vid pressträffen. Bland annat gick han in lite djupare på Riksbankens agerande framöver; att en första sänkning av styrräntan beräknas kunna ske i september 2024. Han konstaterade också att hushållen än så länge verkar ha finansiella reserver, men att köpkraften håller på att urholkas. Deras finansiella tillgångarna har ökat under innevarande år.</p>'
template: articles/article
sponsored: false
hide_from_home: false
artikel_typ: nyhet
views: 1263
puff_font_size: 24
article_font_size: 24
topnews_font_size: 42
clicks: 0
link: '1'
categories: bostadsmarknad
tags:
  - Nordea
  - Toppnyhet
id: 9e185d72-595a-4dda-b765-c42084c4a31c
