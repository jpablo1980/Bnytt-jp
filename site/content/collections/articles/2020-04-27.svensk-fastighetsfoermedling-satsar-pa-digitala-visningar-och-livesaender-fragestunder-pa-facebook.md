title: 'Svensk Fastighetsförmedling satsar på digitala visningar – och livesänder frågestund på Facebook'
ingress: |
  <p>I linje med myndigheternas rekommendationer om social distansering under coronautbrottet i landet, väljer Svensk Fastighetsförmedling nu att komplettera sina fysiska visningar med digitala. Utöver det håller mäklarkedjan livesända frågestunder på Facebook med fokus på bostadsmarknaden.
  </p>
  
intro_image: /assets/img/till_salu_bostadsratt_.jpg
long_form:
  -
    type: text
    text: '<p>Efter Folkhälsomyndighetens råd om social distansering i syfte att förhindra spridningen av coronaviruset, har mäklarkedjan Svensk Fastighetsförmedling valt att erbjuda digitala visningar av objekt som komplement till fysiska möten. Något som potentiella bostadsköpare numera också uppges efterfråga i en allt högre utsträckning.&nbsp; <br>– Vi ställer inte in, utan ställer om vår verksamhet. Oavsett situation och läge är det viktigt att lyssna på våra kunder och möta deras behov så att deras upplevelse blir så trygg och smidig som möjligt. De digitala visningarna ersätter inte de fysiska men vi tror att detta är ett komplement som kommer göra det möjligt för fler potentiella bostadsköpare att delta i visningar, säger Svensk Fastighetsförmedlings vd Liza Nyberg i ett pressmeddelande från mäklarkedjan. <br><br>Svensk Fastighetsförmedlings distans-visningar sker via livestreaming på de lokala mäklarkontorens Facebook- och&nbsp;Instagram-konton. För de spekulanter som fortfarande är intresserade av objektet efteråt finns möjligheten att boka in en fysisk visning med mäklare. <br><br>Utöver detta har mäklarkedjan startat en ny programserie som livesänds på Facebook. Den har fått namnet “Hur är läget?” och går ut på att tittarna får ställa frågor om bostadsmarknaden. Initiativet till den ska ha tagits då många kunder har funderingar kring läget på marknaden just nu. Det framgår av pressmeddelandet.&nbsp; <br><br>Första avsnittet av programserien sändes i förra veckan och Svensk Fastighetsförmedlings vd Liza Nyberg fanns på plats för att “rätar ut alla frågetecken kring bostadsmarknaden”.&nbsp;&nbsp;<br><br></p>'
  -
    type: image
    photo: /assets/img/liza_svensk_fast.JPG
    caption: 'Svensk Fastighetsförmedlings vd Liza Nyberg. Pressbild Svensk Fastighetsförmedling'
    size: Normal
  -
    type: text
    text: '<p><b>Vilken respons har ni fått på premiäravsnittet?&nbsp;</b>&nbsp;</p><p>– Responsen har varit jättefin. Vi har märkt att det finns många kunder som funderar över hur bostadsmarknaden mår och som har frågor. Hemmet är viktigt och bostadsfrågor är något som berör många av oss, speciellt nu när inget runt oss är sig likt. I över 80 år har Svensk Fastighetsförmedling med fast och trygg hand förmedlat bostäder med största omtanke om kunden och vi har massor av erfarenhet av en bostadsmarknad i olika konjunkturer och speciella händelser. Den kunskap vi samlat på oss vill vi dela med oss av till våra kunder och det här är ett sätt för oss att ge kunskap om bostadsfrågor, säger Liza Nyberg till Bostadsrättsnytt. <br><br>Hon tillägger också att premiäravsnittet hade över 200 tittare live och att de fick många frågor i chatten.&nbsp; <br>– Dessutom är det väldigt många som sett avsnittet i efterhand, över 33 000 visningar, det är långt över min förväntan och jättekul.&nbsp;<br><b><br>Hur kommer det sig att du som vd valde att delta i live-sändningen, och kommer du att medverka i fler avsnitt framöver?&nbsp;&nbsp;<br></b>– Jag tycker att det är jätteviktigt att vara nära kunden och jag är mycket nyfiken på att få veta vilka frågor våra kunder funderar och känner osäkerhet kring. Det är med hjälp av dem som&nbsp;som&nbsp;vi ska utveckla våra tjänster. Dessutom har jag bra koll på bostadsmarknaden, bostadspriser och ekonomi så första avsnittet tycker jag passade mig extra bra. Vi får se vilka program ni kommer få se mer av mig i, det beror lite på vilka ämnen tittarna vill veta mer om, förklarar Liza Nyberg.&nbsp;</p>'
template: articles/article
sponsored: false
artikel_typ: nyhet
views: 182
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'Svensk Fastighetsförmedling'
  - Facebook
  - Folkhälsomyndigheten
id: 309b65f7-b89e-42f3-b576-4b9346c7281c
