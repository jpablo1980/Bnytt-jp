title: 'Hemnet: Sjunkande lägenhetsutbud i Uppsala'
ingress: |
  <p>Utbudet av lägenheter i Uppsala län under februari och mitten av mars var mindre i år än vid samma tid ifjol. Och jämfört med 2020 så är årets noteringar betydligt lägre. Det visar statistik från Hemnet.
  </p>
  
intro_image: /assets/img/18367707-uppsala-sweden-on-may-09.jpg
long_form:
  -
    type: text
    text: |
      <p>Lägenhetsutbudet i Uppsala län är nu betydligt lägre än vid inledningen av pandemin.<br>Enligt statistik från bostadssajten Hemnet var utbudet i länet under februari nära 18 procent mindre än vid samma tid år 2020: Från att ha legat på 924 har det sjunkit till 759 lägenheter. I februari förra året låg 854 lägenheter ute till försäljning på sajten. <br><br>Även i Uppsala kommun har utbudet minskat med nästan exakt lika stor andel under perioden, från 695 lägenheter ned till 572. I februari 2021 uppgick utbudet till 625 lägenheter. <br><br>Tittar man på hur utbudet såg ut på länsnivå vid mitten av mars i år och jämför det med resultatet vid samma tid 2020, syns en minskning med 15 procent. För tre år sedan låg det på 601 för att nu i mars uppgå till 510 lägenheter. Ifjol blev noteringen 565. <br><br>Utbudet på Hemnet mäts i antal bostäder som finns tillgänglig på sajten under en given månad, oavsett hur länge objekten legat uppe. Dock ingår inte bostäder “flaggade” som nyproduktion utan endast befintliga objekt.<br><br>Hemnets analytiker Erik Holmberg tror att utvecklingen i Uppsala beror på att bostadsmarknaden generellt sett varit het under en längre tid. Och utbudet påverkas till stor del av försäljningstiderna. <br>– Det är inte antalet publicerade bostäder som sticker ut utan det ser ganska normalt ut. Men få bostäder är svårsålda när marknaden är het vilket gör att utbudet hålls nere. 
      Mönstret är likt så som det ser ut för hela riket, säger han till Bostadsrättsnytt.&nbsp;</p>
      
template: articles/article
sponsored: false
hide_from_home: false
artikel_typ: nyhet
views: 157
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: bostadsmarknad
tags:
  - Hemnet
id: c57681e3-9ae1-41f4-9ae6-a8bf738f6a3c
