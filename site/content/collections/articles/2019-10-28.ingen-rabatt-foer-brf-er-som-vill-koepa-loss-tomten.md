title: 'Ingen rabatt för brf:er som vill köpa loss tomten'
ingress: |
  <p>Det är många bostadsrättsföreningar som inte äger tomten som huset står på. Men de som vill köpa loss tomten får ingen prisrabatt. Det framkom i förra veckan då HSB Malmö bjudit in ansvariga politiker för att tala om en tomträttsutredning, skriver Fastighetstidningen.
  </p>
  
intro_image: /assets/img/mostphotos/22845525-stockros.jpg
long_form:
  -
    type: text
    text: '<p>Nu är det dags för många bostadsrättsföreningar att skriva på avtal om tomträtter för marken där huset står. Eftersom markvärdet stigit på många håll i landet kan detta leda till prisökningar för föreningen, som i sin tur kan tvingas höja avgifterna rejält. För att lösa problemet kan föreningen köpa loss tomten, men i många fall är det för dyrt.</p><p><br></p><p>Under förra veckan arrangerade HSB Malmö ett möte där de ville diskutera möjligheten för bostadsrättsföreningar att få rabatt på tomtköpet, på samma sätt som villaägare får. Till mötet bjöds ansvariga politiker in, men någon rabatt eller annat förslag på lösningar lyckades inte tas fram, skriver Fastighetstidningen.&nbsp;<br>– Detta känns som en rejäl uppförsbacke, men vi ger inte upp. Många föreningar riskerar att hamna i en skuldfälla, det finns de som har försökt att friköpa tomten men inte fått lån hos banken, sa Michael Carlsson, vd HSB Malmö i ett pressmeddelande.&nbsp;&nbsp;</p><p><br></p><p>Malmö kommun har utrett ett nytt system för att beräkna tomträttsavgifterna för bostadsrättsföreningar. Enligt denna utredning finns det inga ekonomiska eller legala skäl att ändra på systemet.<br>– Vi kommer fortsätta att driva frågan nationellt. Detta är en omodern lag som behöver ses över. Det borde finnas en broms för hur mycket tomträttsavgifterna tillåts skjuta i höjden, sa HSBs förbundsordförande Anders Lago under mötet.&nbsp;</p>'
template: articles/article
sponsored: false
artikel_typ: nyhet
views: 2094
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - 'hsb malmö'
  - tomträtt
  - avgift
  - Toppnyhet
id: 65c0cdfa-6a04-4dea-8c52-2f141d12c32b
