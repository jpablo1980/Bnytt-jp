title: 'Brf kan tvingas betala saneringskostnader för klotter'
ingress: |
  <p>Efter att en bostadsrättsförenings carport blivit utsatt för klotter kräver kommunen att föreningen åtgärdar detta, rapporterar tidningen Mitt i.  Lagstiftningen är dock otydlig och bostadsrättsföreningen vill inte sanera av ekonomiska skäl.
  </p>
  
intro_image: /assets/img/mostphotos/28401077-klotter-pa-port.jpg
long_form:
  -
    type: text
    text: '<p>En bostadsrättsförening i Stockholms län har en carport som vetter mot väg E18. Denna blev nerklottrad år 2019 och två klagomål har inkommit till Järfälla kommun, som föreningen tillhör, gällande klottret. Detta skriver tidningen Mitt i.</p><p><br></p><p>Kommunen vill att föreningen själva åtgärdar vandaliseringen som tusentals bilister dagligen ser, medan Sara Törnstrand som är ordförande i föreningen menar att det skulle drabba föreningens ekonomi hårt.&nbsp;</p><p>– Vi har tagit kontakt med en saneringsfirma och kostnaden skulle landa på 250 000 kronor. Vi är en liten förening och en sådan kostnad skulle innebära att vi måste höja avgiften ännu mer. Vi har redan behövt höja avgiften på grund av det ekonomiska läget, säger Sara Törnstrand till Mitt i.&nbsp;</p><p><br></p><p>Sara Törnstrand menar även att det inte finns någon tydlig lagstiftning som rör detta.</p><p>– Då hade det väl bara varit att följa. Men det finns det inte idag. Jag måste värna om föreningens ekonomi och vill inte dra på mig den här typen av kostnader bara för att kommunen fått för sig något. Kommunen har heller inte öppnat upp för någon dialog om hur vi kan hjälpas åt, utan bara skickat krav, uppger hon för tidningen.</p><p><br></p><p>Kommunen hävdar däremot att bostadsrättsföreningen strider mot dels detaljplanen och dels mot plan- och bygglagen i fråga om underhåll. Om ärendet överklagas blir det länsstyrelsens uppgift att avgöra vem som ska ta ansvar för saneringen.&nbsp;Risken finns att föreningen åläggs att betala vite på runt 40 000 kronor om de inte sanerar.</p>'
template: articles/article
sponsored: false
hide_from_home: false
artikel_typ: nyhet
views: 528
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - mitti
  - klotter
  - sanering
id: bf7de862-f991-4de7-bfcb-d280bb2db083
