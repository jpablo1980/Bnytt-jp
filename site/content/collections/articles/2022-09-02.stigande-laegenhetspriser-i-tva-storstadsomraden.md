title: 'SBAB: Stigande lägenhetspriser i två storstadsområden'
ingress: |
  <p>Under augusti steg priserna på lägenheter i både Storstockholm och Stormalmö, medan en nedgång noterades för Storgöteborg. Det visar ny statistik från SBAB och Booli.
  </p>
  
intro_image: /assets/img/pressbild_sbab.png
long_form:
  -
    type: text
    text: '<p>I två av landets tre storstadsområden ökade lägenhetspriserna under augusti, enligt SBAB och Boolis prisindex HPI. Störst uppgång noterades i Storstockholm med plus 2,2 procent medan priserna i Stormalmö gick upp med 1,3 procent. Samtidigt landade noteringen för Storgöteborg på minus 0,5 procent. <br><br>Lägenhetspriserna minskade även i andra delar av landet under månaden. I mellersta Sverige blev resultatet minus 2,4 procent, för södra Sverige noterades minus 1,4 procent, och i norra Sverige sjönk priserna med 0,9 procent.<br><br>Efter sommarens semestrar syns nu en ökad aktivitet på bostadsmarknaden, men enligt SBAB:s chefsekonom Robert Boije är botten på prisfallet troligen ännu inte nådd.&nbsp; <br>– Jag tror att det vore ett stort misstag att tolka augustis uppgång i bostadspriserna i vissa regioner som ett tecken på att vi nu börjar närma oss botten på prisfallet. Även om en del av den förväntade fortsatta uppgången av den rörliga bostadsräntan troligen redan är inprisad skulle jag inte bli förvånad över ett fortsatt prisfall på omkring tio procent innan det bottnar, säger han i ett pressmeddelande från banken. <br><br>Dock finns ingen anledning till alarmism för bostadsägare i allmänhet, tillägger han. <br>– För många ter sig nog det som nu händer på bostadsmarknaden som dramatiskt. Det är det också för framför allt nya på bostadsmarknaden som köpt på toppen och som av någon anledning nu behöver sälja. För den majoritet som varit inne på bostadsmarknaden ett tag vill jag dock uppmana till lugn. Att priserna faller när räntorna går upp betyder att det som säljs och köps går ned lika mycket. Priserna steg också oväntat och kraftigt under pandemin. Så länge inte arbetslösheten ökar markant finns ingen anledning till alarmism för vare sig den breda majoriteten bostadsägare eller svensk ekonomi i stort.<br><br></p>'
  -
    type: image
    photo: /assets/img/sbab-aug-2022.png
    size: Normal
  -
    type: text
    text: '<p><i>Källa: SBAB Booli Housing Price Index (HPI) avseende augusti i år</i></p><p><br>SBAB Booli Housing Price Index (HPI) är ett boprisindex från banken SBAB:s bostadssajt Booli vilket uppdateras en gång per månad. I beräkningen av prisindexet ingår variabler som bostädernas storlek, taxeringsuppgifter, tomtstorlek, antal rum, våning, månadsavgift till föreningen med mera. Den slutprisdata som används uppges bygga på uppgifter om verifierade slutpriser från mäklare och lagfarter samt sista bud.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 492
puff_font_size: 24
article_font_size: 24
topnews_font_size: 45
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SBAB
  - Booli
id: a3d130fc-fce8-4e61-b0c3-5850567b5a88
