title: 'Bostadsrättsägare villiga att betala högre avgift för miljöinvesteringar'
ingress: |
  <p>Investeringar för att sänka miljöpåverkan eller satsningar på gemensamma utrymmen som pool eller gym kan öka viljan till att betala en högre avgift bland bostadsrättsägare. Detta visar Sveriges Bostadsrättsrapport 2020.
  </p>
  
intro_image: /assets/img/mostphotos/39241202-solceller.jpg
long_form:
  -
    type: text
    text: |
      <p>På uppdrag av Sveriges Bostadsrättscentrum (SBC) har Ipsos NORM genomfört Sveriges Bostadsrättsrapport 2020. Enligt SBC är detta en riksrepresentativ rapport där över 1 000 bostadsrättsägare svarat på frågor kring bostadsrättföreningar utifrån bland annat ett ekonomiskt och trygghetsperspektiv.&nbsp;</p><p><br></p><p>I rapporten framgår det att 28 procent av de tillfrågade bostadsrättsägarna vill betala en högre avgift om föreningen investerar i miljöförbättrande insatser. Lika många av de tillfrågade skulle kunna betala mer om föreningen satsade på gemensamma utrymmen, som bastu, pool eller gym. Även säkerhetslösningar skulle få många, 26 procent, att betala mer. Nio procent tycker att en avgift för att slippa städdagar är okej medan 23 procent anser att det inte finns något som skulle få dem motiverade att betala en högre avgift. <br>– Många anser att en högre avgift kan vara motiverad om den höjs på grund av framtida
      miljöinvesteringar eller satsningar på gemensamma utrymmen. Det visar dels på en vilja att bidra till en
      grönare förening och en förståelse för att de gemensamma utrymmena har en roll att spela när
      bostadens totala värde beräknas. Det är extra glädjande att så få vill betala för att slippa städdagar utan
      inser värdet i att hela föreningen tillsammans visar gemensam omsorg och vårdar fastigheten. Det är
      trots allt själva grundtanken med en bostadsrättsförening, säger Markus Pålsson, Affärsområdeschef
      ekonomisk förvaltning på SBC, i ett pressmeddelande.&nbsp;</p><p><br></p><p>Cirka var fjärde bostadsrättsägare svarar i rapporten att de skulle kunna betala en högre avgift för att känna sig trygga inför framtida oförutsedda avgifter. Majoriteten av de tillfrågade känner sig trygga med föreningens ekonomi, men det som oroar mest är just oförutsägbara kostnader.</p>
      
template: articles/article
sponsored: false
hide_from_home: false
artikel_typ: nyhet
views: 268
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - sbc
  - miljö
  - gym
  - pool
id: 2e08cde2-16a8-402a-8787-32badffe381c
