title: '​Hushållens tillgångar i bostadsrätter ökar'
ingress: |
  <p>Under de två senaste åren har svenska hushålls tillgångar i bostadsrätter ökat betydligt. Vidare syns också en stor uppgång i hushållens nettoköp av nya bostadsrätter under slutet av 2021, jämfört med årets tidigare kvartal. Det visar Statistiska centralbyråns senaste Sparbarometer.  <br>
  </p>
  
intro_image: /assets/img/51230110-tollare-exklusiva-bostadsomrade.jpg
long_form:
  -
    type: text
    text: '<p>Svenska hushålls nettoköp av nya bostadsrätter ökade under kvartal fyra 2021, jämfört med resultaten för fjolårets tidigare kvartal. Det visar den senaste Sparbarometern från myndigheten Statistiska centralbyrån. Främst berodde ökningen på att många lägenheter färdigställdes i slutet av året. Med nya bostadsrätter avses ombildade hyresrätter och nyproducerade bostadsrättslägenheter.<br><br>För sista kvartalet 2021 blev noteringen runt 16 miljarder kronor, motsvarande resultat för kvartal tre samma år var 6 miljarder kronor. Andra kvartalet uppgick hushållens nettoköp av nya bostadsrätter till elva miljarder kronor, medan noteringen för fjolårets första kvartal blev åtta miljarder. <br><br>Resultatet för fjärde kvartalet 2020 låg på sju miljarder kronor, vilket är 17 miljarder lägre än under motsvarande period 2019 och den lägsta noteringen för ett enskilt kvartal på fyra år. <br><br>Samtidigt uppgick hushållens tillgångar i form av bostadsrättsandelar till nära 3 350 miljarder kronor vid fjärde kvartalets slut. Det kan jämföras med drygt 3 015 miljarder kronor för kvartal fyra 2020 och en notering på över 2 828 miljarder för motsvarande kvartal år 2019.<br><br>Jämför man fjärde kvartalet ifjol med motsvarande period året innan syns en ökning om runt tio procent. Och jämfört med noteringen för samma kvartal år 2019 blir uppgången 15,5 procent. <br><br>För kvartal tre år 2021 blev noteringen nästan 3 263 miljarder, vid slutet av kvartal två samma år motsvarade tillgångarna runt 3 229 miljarder kronor och för kvartal ett landade noteringen på drygt 3 171 miljarder.</p>'
template: articles/article
sponsored: false
hide_from_home: false
artikel_typ: nyhet
views: 117
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - SCB
id: 46f8235d-3742-4cb6-b7aa-f1d8a445f4c9
