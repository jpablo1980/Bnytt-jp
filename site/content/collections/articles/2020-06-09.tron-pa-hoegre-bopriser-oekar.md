title: 'Fler tror på högre bopriser'
ingress: |
  <p>Enligt Hemnets köparbarometer ökar nu förväntningarna på bostadspriserna. I april låg siffrorna på en rekordlåg nivå, men nu återhämtar sig marknaden. Detta kan bero på en uppgående börs och en allmänt ökad positivitet i samhället.
  </p>
  
intro_image: /assets/img/mostphotos/38312263-bostader-husfasader-bostadshus.jpg
long_form:
  -
    type: text
    text: '<p>Bostadssajten Hemnet genomför varje månad en undersökning bland sina besökare där de som letar bostad får besvara frågor om sin syn på bostadsmarknaden. Efter rekordlåga förhoppningar om bostadspriser i april har nu siffran vänt upp.<br>– Vi får en tillbakastuds, vilket är ganska väntat med tanke på att bostadspriserna återhämtat sig efter det inledande fallet, börserna har studsat upp kraftigt och vi har en allmänt ökad optimism kring pandemin och ekonomin. Med detta sagt är prisförväntningarna fortfarande på väldigt låga nivåer, så man kan långt ifrån andas ut ännu, men det är en positiv indikation, säger Erik Holmberg, analytiker på Hemnet, på Hemnets hemsida.</p><p><br></p><p>I köparbarometern som publicerades den tredje juni svarar 17 procent av Hemnets besökare att de räknar med att bopriserna stiger det närmaste halvåret. Detta är en ökning från 13 procent för en månad sedan. De som tror att bostadspriserna kommer att sjunka är 46 procent, jämfört med 52 procent förra månaden. <br>– Stigande prisförväntningar bland köparna brukar vara en bra indikation på att efterfrågan kan öka, vilket är väldigt viktigt i den situation vi har nu med ett rekordhögt utbud av bostadsrätter och där utbudet sannolikt kommer att vara högt även under sommaren och i början av hösten. Även om förväntningarna är på låga nivåer är riktningen upp tydlig. Det är helt klart en ljusning på bostadsmarknaden de senaste veckorna, säger Erik Holmberg.</p>'
template: articles/article
sponsored: false
hide_from_home: false
artikel_typ: nyhet
views: 441
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - hemnet
id: 10cb29a1-aa72-4d1f-80b7-968ae6ac2d23
