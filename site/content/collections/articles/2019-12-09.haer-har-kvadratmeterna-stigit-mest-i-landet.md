title: 'Här har kvadratmeterpriset stigit mest i Sverige'
ingress: |
  <p>Enligt en kartläggning som Länsförsäkringar Fastighetsförmedling gjort har kvadratmeterpriset på bostadsrätter ökat mest i Dalarna och Blekinge. I undersökningen har man tittat på lägenheter i storlekarna ett till fyra rum under de senaste fem åren.
  </p>
  
intro_image: /assets/img/mostphotos/34434199-falun-dalarna.jpg
long_form:
  -
    type: text
    text: '<p>En undersökning som Länsförsäkringar Fastighetsförmedling gjort visar att prisökningen på bostadsrätter med fyra rum eller mer har varit störst i Dalarna. Där har det genomsnittliga kvadratmeterpriset på en fyrarummare eller större stigit med 154 procent jämfört med för fem år sedan. Priset på trerummare har ökat med 79 procent under samma period. Rikssnittet ligger på en 33-procentig ökning för fyror eller större och 31 procents ökning för treor.&nbsp;<br>– Gemensamt för de län med störst prisuppgång är brist på bostäder och relativt låga bostadspriser. Totalt sett präglas bostadsmarknaden nu av att alltfler försäljningar sker innan ordinarie visning. Oavsett storlek är välplanerade lägenheter i attraktiva lägen hetast eftertraktade,&nbsp;säger Marcus Svanberg, vd på Länsförsäkringar Fastighetsförmedling, i ett pressmeddelande.&nbsp;</p><p><br></p><p>I Blekinge har de mindre bostadsrätterna, ettorna, stigit mest. Här har de ökat med 102 procent jämfört med fem år sedan. Även lägenheter med två rum har ökat mest i pris i Blekinge, med 85 procent.<br>– Sett över en längre tidsperiod har de flesta bostadsrättsägare gjort en bra affär. Men för den som vill köpa sin första bostad sätter höga priser och tuffa amorteringskrav käppar i hjulet. För att skapa en långsiktigt hållbar bostadsmarknad där fler får möjlighet att byta bostad efter behov efterlyser vi ändrade amorteringskrav och sänkt flyttskatt, säger Marcus Svanberg.</p>'
template: articles/article
sponsored: false
artikel_typ: nyhet
views: 3395
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - toppnyhet
  - 'länsförsäkringar fastighetsförmedling'
id: 0abeadea-c8da-400f-853d-3a0d68b23121
