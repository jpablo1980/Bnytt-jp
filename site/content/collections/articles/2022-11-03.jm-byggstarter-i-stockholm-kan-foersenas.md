title: 'JM: Byggstarter i Stockholm kan försenas'
ingress: |
  <p>Under kvartal fyra i år planerade JM att byggstarta ett antal bostadsprojekt, men de ser nu ut att bli försenade. Vidare får kunder som bokade lägenhet för runt ett år sedan räkna med höjda avgifter vid inflytt. Det skriver SvD.
  </p>
  
intro_image: /assets/img/134369-jm-kran.jpg
long_form:
  -
    type: text
    text: '<p>De byggstarter som JM planerade för i Stockholmsområdet under årets fjärde kvartal kan bli försenade. Det rapporterar Svenska Dagbladet (SvD). Bostadsutvecklaren inväntar nu myndighetsbeslut om bygglov för fem projekt i området. <br><br>Byggstarterna ser ut att kunna bli försenade på grund av att nya politiska styren ska ta plats i kommunerna, men även att det verkar ta längre tid att få bostadsprojekt uppbokade. <br>– Vi vill ju ha 30 till 50 procent bokat innan vi startar, säger JM:s vd Johan Skoglund till SvD.<br><br>Och de som bokade upp sig för nyproducerade lägenheter från utvecklaren för runt ett år sedan behöver räkna med att avgifterna höjs. <br>– Det är viktigt för oss med produktionsstarter för att kunna ha en framtida intjäning av volym, men i en avvaktande marknad kan inte vi hålla den takt vi har planerat.<br><br>Kunder som bokade nyproduktion för ungefär ett år sedan, innan räntehöjningarna och de skenande energipriserna, får räkna med högre avgifter vid inflyttning, fortsätter Johan Skoglund.<br><br>Han tillägger att föreningarnas årsavgifter stigit med omkring 10–30 procent när JM gjort om sina ekonomiska planer. <br><br>Bland kunder som bokat upp sig för en ny bostad tenderar normalt sett 95–100 procent att fullfölja köpet genom att teckna upplåtelseavtal.<br>– Men vi ser att i en förändring av marknaden har vi mer avbokningar än vad vi normalt har, och det har vi ju nu också under det här kvartalet, säger Johan Skoglund.<br><br>Av utvecklarens hemsida framgår att de just nu har 31 projekt med bostäder till försäljning (alternativt VIP-försäljning) i Stockholms län. Av dessa uppges 23 vara projekt med bostadsrätter medan de resterande åtta är projekt med äganderätter.<br><br>Enligt JM:s delårsrapport för januari–september i år såldes 596 bostäder inom affärssegmentet JM Bostad Stockholm, jämfört med 950 samma period ifjol. Samtidigt minskade antalet produktionsstartade bostäder från 888 i januari–september 2021, ned till 456 under samma månader i år. <br><br>I ett sätt att anpassa sig till det rådande, osäkra läget, kommer JM att bygga i mindre etapper, framöver kommer det uppföras 60–70 lägenheter per etapp istället för 120 vilket&nbsp; tidigare var planen. Utvecklaren ser också över valen av upplåtelseformer, om de ska gå över till att bygga hyresrätter istället för bostadsrätter.</p>'
template: articles/article
sponsored: false
hide_from_home: false
artikel_typ: nyhet
views: 151
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - JM
id: b60eaa9e-d8fe-4f23-8a55-fac4925ba0eb
