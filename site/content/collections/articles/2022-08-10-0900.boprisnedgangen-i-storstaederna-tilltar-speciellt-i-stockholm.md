title: 'Boprisnedgången i storstäderna tilltar – speciellt i Stockholm'
ingress: |
  <p>Priserna på bostadsrätter i landet föll brett under juli. Bland storstäderna noterades störst nedgång i huvudstaden. Det visar nya siffror från Svensk Mäklarstatistik.
  </p>
  
intro_image: /assets/img/ej_anv-bostader-i-stockholm-foto-maria-groth-_mostphotos-1660050017.jpg
long_form:
  -
    type: text
    text: '<p>Förra månaden minskade bostadsrättspriserna med fyra procent på riksnivå, enligt en ny mätning från statistikleverantören Svensk Mäklarstatistik. Negativa resultat har också noterats för Sveriges storstäder. Mest sjönk priserna i Storstockholm och de centrala delarna av staden där resultaten blev minus fem procent respektive minus fyra.<br><br>I centrala Malmö minskade bostadsrättspriserna med minus tre procent och för Storgöteborg noterades minus två procent. I både centrala Göteborg och Stormalmö blev resultatet minus en procent.<br><br>På årsbasis ligger utvecklingen för bostadsrättspriser i landet nu på minus två procent och en bostadsrätt kostar i snitt 37 673 kronor per kvadratmeter, jämfört med 42 765 kronor i föregående mätning.<br><br>För perioden maj–juli i år uppgår antalet sålda bostadsrätter i riket till drygt 26 000, vilket är 19 procent färre än för motsvarande period ifjol. Den största minskningen återfinns bland bostadsrätter i Storstockholm och Storgöteborg där försäljningarna minskat med 21 procent jämfört med samma månader förra året.<br><br>I en intervju med Sveriges Radio (SR) Ekot kommenterar Svensk Mäklarstatistiks affärsutvecklingschef Hans Flink utvecklingen på bostadsmarknaden. Bland annat säger han att både köpare och säljare agerar avvaktande i nuläget. <br>– Det är många som också avvaktar med att sälja sin bostad vilket gör att utbudet byggs på. Ett stort utbud, man har mycket att välja på som köpare, gör ju i sin tur också att bostadspriserna pressas.<br><br>Han tillägger också att priserna ser ut att fortsätta nedåt ett par månader till.<br>– Vi har tidigare sett såna här nedgångar och den närmsta var ju 2017, sen får vi gå tillbaka till 2007/2008 där vi ser samma typ av bostadsmarknad. Alltså nedgång under kanske sex, sju, åtta månader för att sen plana ut, och sen så småningom börja gå uppåt igen.<br><br>För att utvecklingen ska kunna vända upp igen behöver en jämvikt uppnås på marknaden.<br>– När nu köpare och säljare så småningom finner varandra på en ny jämviktsnivå, då kommer bostadsmarknaden börja rulla igång igen. Och när den börjar rulla igång igen då får vi ett positivare bostadsklimat och mungiporna går upp lite grann. Då kommer säkert också priserna att vända uppåt igen, förklarar Hans Flink för Ekots reporter.&nbsp; &nbsp;<br></p>'
  -
    type: image
    size: Normal
    photo: /assets/img/tabell-riks.png
  -
    type: text
    text: '<p>Svensk Mäklarstatistik släpper också uppdaterade tremånaderssnitt varje månad. De senaste resultaten avser perioden maj–juli 2022 och de siffrorna visar bland annat en prisnedgång på bostadsrätter i Västra Götalands län. Där har priserna fallit med 5,5 procent medan de i föregående mätning sjönk med 2,9 procent. Nu kostar en bostadsrätt i länet i genomsnitt 40&nbsp;065 kronor per kvadratmeter. På årsbasis ligger prisutvecklingen på minus 2,8 procent.&nbsp; <br><br>Under den aktuella tremånadersperioden gick bostadsrättspriserna i Skåne län ned med 2,6 procent. I den förra mätningen blev resultatet plus 0,1 procent. Snittpriset för en bostadsrätt i länet ligger nu på 32 648 kronor per kvadratmeter. Sett till de senaste tolv månaderna ligger prisutvecklingen för bostadsrätter i länet på plus 0,5 procent.<br><br>I Uppsala län sjönk bopriserna med 2,5 procent och i förra mätningen sjönk de med 5,1 procent. Nu kostar en bostadsrätt i länet i genomsnitt 39 214 kronor per kvadratmeter. På årsbasis landar den genomsnittliga utvecklingen av bostadsrättspriser i länet på plus 1,1 procent.<br><br>I den aktuella mätningen sjönk bostadspriserna i Västmanlands län med 4,4 procent och i förra mätningen sjönk priserna med 3,1 procent. Snittpriset för en bostadsrätt i länet ligger nu på 21&nbsp;732 kronor per kvadratmeter. Sett till de senaste tolv månaderna ligger prisutvecklingen för bostadsrätter i länet på minus 4,2 procent.<br><br>En prisnedgång noterades även i Västernorrlands län. Där sjönk bostadsrättspriserna med 2,3 procent. I förra mätningen sjönk priserna med 0,4 procent. Det genomsnittliga kvadratmeterpriset i länet landar på 15 880 kronor. På årsbasis ligger prisutvecklingen för länet på plus 2,2 procent. <br><br>I mätningen noterades en prisnedgång på bostadsrätter i Stockholms län med 10 procent medan priserna sjönk i föregående mätning med 4,3 procent. En bostadsrätt i länet kostar nu genomsnittligen 62 919 kronor per kvadratmeter. På årsbasis ligger prisutvecklingen på minus 1,8 procent.<br></p>'
  -
    type: image
    size: Normal
    photo: /assets/img/tabell-region.png
  -
    type: text
    text: '<p>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Den senaste tremånadersperioden jämförs med motsvarande period innan.<br><br>Resultatet för den senaste månaden är preliminärt. Statistiken tas fram månatligen av Statistiska Centralbyrån (SCB) på uppdrag av Svensk Mäklarstatistik. Prisstatistik som tas upp i artikeln avser genomsnittliga resultat, om inget annat anges.</p>'
template: articles/article
sponsored: false
hide_from_home: false
artikel_typ: nyhet
views: 738
puff_font_size: 24
article_font_size: 24
topnews_font_size: 38
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - fefb35ff-342e-4974-9cd5-b3d9b06b2644
  - 004eb45e-a37c-402e-9ed4-59b5d3deafd6
  - be2b6036-73b1-4f95-9957-4ad5bcabc684
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
  - SR
  - toppnyhet
id: 76dbda3d-e8cb-4fad-80f6-b43654810a81
