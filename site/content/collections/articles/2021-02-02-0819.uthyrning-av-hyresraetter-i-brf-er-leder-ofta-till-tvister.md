title: 'Uthyrning av hyresrätter i brf:er leder ofta till tvister'
ingress: |
  <p>Ny statistik visar att antalet ärenden i Hyresnämnden som rör lägenheter uthyrda av bostadsrättsföreningar är stort, i relation till antalet hyresrätter som finns i brf:er. Det skriver Hem & Hyra.
  </p>
  
intro_image: /assets/img/hyresnamnden_beslut.jpeg
long_form:
  -
    type: text
    text: '<p>På uppdrag av tidningen Hem &amp; Hyra har bostadssajten Booli tagit fram statistik över hur många hyreslägenheter som fanns i landets bostadsrättsföreningar år 2019, vilket visade sig vara nära 17 000. Uppgifterna ska ha hämtats från föreningarnas årsredovisningar.<br><br>Totalt ska kommunala bostadsbolag ha avyttrat mer än 46 000 lägenheter till brf:er sedan år 2002. Innan dess omvandlades tiotusentals bostäder från hyresrätter till bostadsrätter, antingen via kommunala bolag eller i samband med att privatvärdar sålt fastigheter för ombildning. <br><br>Hyresgäster som velat köpa sina bostäder och haft råd med det har kunnat göra så, medan andra fått bo kvar som så kallade resthyresgäster i samma fastighet där den nya bostadsrättsföreningen tagit över.&nbsp;<br><br>En sammanställning som Hem &amp; Hyra gjort över ärenden i Hyresnämnden 2020, där hyresvärden ansökt om att få säga upp hyresgästen, visar att 3,6 procent rörde hyresrätter i bostadsrättsföreningar. Samtidigt ägs endast 0,9 procent av landets hyresrätter av just brf:er. Av de medlemmar som vänder sig till Hyresgästföreningen för hjälp hyr 4,4 procent sin bostad av en brf. Denna grupp uppges även vara överrepresenterad i landets hyresnämnder, enligt Hem &amp; Hyra.<br><br>Gällande klagomål till Hyresgästföreningen handlar det ofta om brister i lägenheten. Till skillnad från bostadsrättsinnehavare som måste stå för invändigt underhåll själva, är det föreningen som bekostar detta för hyresrätter. De med bostadsrätt är inte alltid positivt inställda till att vara med och betala för renoveringar av hyresrätter i föreningen.<br><br>Mikael Areskog är gruppchef på juridiska enheten på Hyresgästföreningen region Stockholm och uppger för Hem &amp; Hyra att det kan finnas ekonomiska incitament för brf:er att bli av med hyresgäster.<br>– Det finns de som bara ser pengar. Vid minsta misskötsamhet, som en vanlig hyresvärd kanske skulle ha överseende med, kan de direkt säga upp hyresgästen. I Hyresnämnden är de öppna med att de vill sälja lägenheten för att få in pengar.<br><br>Han tillägger också att en brf kan köpa ut en hyresgäst på laglig väg, genom att erbjuda avflyttningsersättning. Sedan kan föreningen omvandla lägenheten till bostadsrätt och sälja den.</p>'
template: articles/article
sponsored: false
hide_from_home: false
artikel_typ: nyhet
views: 2070
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'Hem & Hyra'
  - Hyresnämnden
  - Booli
  - Hyresgästföreningen
  - Toppnyhet
id: 751aa6e4-fe08-47fa-b2d5-5a69cff0376a
