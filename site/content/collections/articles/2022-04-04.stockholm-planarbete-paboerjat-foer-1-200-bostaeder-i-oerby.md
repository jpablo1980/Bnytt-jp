title: 'Stockholm: Planarbete påbörjat för 1 200 bostäder i Örby'
ingress: |
  <p>Inom Stockholms stad pågår just nu arbetet med med att ta fram förslag på ny detaljplan för runt 1 200 bostäder i Örby, varav cirka 700 lägenheter planeras bli bostadsrätter eller äganderätter. Det framgår av kommunens hemsida.
  </p>
  
intro_image: /assets/img/26415977-orbyleden.jpg
long_form:
  -
    type: text
    text: '<p>I december förra året beslutade Stockholms stadsbyggnadsnämnd, mot bakgrund av en startpromemoria från stadsbyggnadskontoret, att planarbete skulle påbörjas för del av Örby 4:1 vid Örbyleden. <br><br>Syftet med detta är att utreda möjligheterna att omvandla Örbyleden till ett urbant stråk, bland annat genom att tillföra runt 1 200 bostäder längs leden. Av dessa är tanken att 700 ska upplåtas med bostadsrätt eller äganderätt, medan 450 lägenheter blir hyresrätter. Detta enligt information på Stockholms stads hemsida. Utöver bostäderna planeras det även för kontor, förskola, verksamhetslokaler och parker. <br><br>Som ett första steg i processen görs en förstudie där man utreder förutsättningarna för vad som föreslås. Om marken ifråga ägs av kommunen, som i detta fall, kan exploateringsnämnden tilldela markanvisningar. Det innebär att någon under begränsad tid får ensamrätt att förhandla med kommunen om att exploatera marken.<br><br>Totalt uppges åtta byggaktörer ha fått markanvisning i området som ligger på Örbyledens norra sida, mellan Stureby och Örby/Bandhagen. Planområdet finns i stadsdelen Stureby och marken ägs av kommunen. En av de som anvisats mark där är Erik Wallin vilket <a href="https://bostadsrattsnytt.se/nyheter/nyproduktion/2021-12-30-220-nya-bostadsraetter-planeras-i-soederort">Bostadsrättsnytt</a> tidigare skrivit om. Andra aktörer är Ikano, Familjebostäder, JM, Svenska Hem, och Järntorget.<br><br>Då Örbyleden utpekats som en sekundär trafikled för farligt gods vill Stockholms grönblå majoritet utreda möjligheten att smalna av leden, istället för att bredda den enligt förslag i startpromemorian.<br><br>Lokaltidningen Mitt i Stockholm har också skrivit om projektet och bland annat fått en skriftlig kommentar av stadsbyggnadsborgarråd Joakim Larsson (M). <br>– Vi befinner oss i ett mycket tidigt skede men jag tycker att det är positivt att planarbetet har påbörjats. Ärendet är komplext och hänsyn behöver tas till såväl platsens förutsättningar som funktion. <br><br>När planförslaget är klart ska det skickas ut på samråd, vilket är beräknat till första kvartalet 2024. Året därpå ska förslaget till ny detaljplan granskas, för att preliminärt kunna antas i början av 2027.&nbsp;&nbsp;</p>'
template: articles/article
sponsored: false
hide_from_home: false
artikel_typ: nyhet
views: 277
puff_font_size: 24
article_font_size: 24
topnews_font_size: 44
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Stockholms stad'
  - 'Erik Wallin'
  - Ikano
  - Familjebostäder
  - JM
  - 'Svenska Hem'
  - Järntorget
  - 'Mitt i'
  - Toppnyhet
id: 7a400673-8818-4b47-b08e-9dcce90b2f11
