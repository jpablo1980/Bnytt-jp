title: 'Allt fler vräks från sina bostadsrätter'
ingress: |
  <p>Att bli vräkt från sin bostadsrätt är fortfarande ovanligt, men enligt SBC syns en uppåtgående trend. Under årets första kvartal bistod förvaltningsbolaget vid ett lika stort antal vräkningar av denna typ som under hela 2023. Det rapporterar Di.<span class="redactor-invisible-space"></span>
  </p>
  
intro_image: /assets/img/1851901-500-sek-with-houses-in-perspective.jpg
long_form:
  -
    type: text
    text: '<p>Allt fler blir vräkta från sina bostadsrätter och även om det fortfarande är ovanligt så går det att se en uppåtgående trend. Det uppger Therese af Jochnick på förvaltningsbolaget Sveriges Bostadsrättscentrum (SBC) för tidningen Dagens industri. Första kvartalet i år var antalet vräkningar som bolaget bistod vid lika stort som under hela 2023. <br><br>Att vara bostadsrättsinnehavare har för många blivit betydligt dyrare på senare tid. Enligt SBC:s senaste bostadsrättsrapport uppgav 79 procent av de svarande att deras brf höjt avgiften under det senaste året. Samtidigt svarade 18 procent att de inte räknat med en avgiftshöjning medan 21 procent hade räknat med det, men inte med att höjningen skulle bli så pass stor. <br><br>Utöver högre avgift har många fått högre ränta på sina bolån. <br><br>Anledningen till att antalet vräkningsärenden ökat ska vara att inkassokrav som tidigare reglerats relativt snabbt, nu oftare hamnar på Kronofogdemyndighetens bord. Betalningsförmåga saknas och skulderna bara växer.&nbsp; <br>– Det är klart att när det sedan tillkommer inkassokostnader så ökar skulden, vilket försvårar situationen ytterligare, säger Therese af Jochnick till Di.<br><br>Hon avslöjar inte hur stort antal vräkningsärenden som SBC hanterat den senaste tiden, men konstaterar att de ser en tydligt uppåtgående trend.&nbsp;<br><br>Något annat som bolaget noterat är att fler boende i föreningar som förvaltas av SBC, nu begär anstånd alternativt att de ber om att få göra avbetalningar på sådant som förfallna avgifter. I Di:s artikel skickar bolaget också med ett råd till bostadsrättsföreningar som fått det svårt ekonomiskt, nämligen att ta kontakt med inkassotjänster i god tid för att se till att avgifter och hyror betalas in när det ska, vilket förebygger att skulder växer över tid.&nbsp;</p><p><br>Sveriges Bostadsrättsrapport är en årlig undersökning som genomförs av Ipsos på uppdrag av SBC. Den senaste undersökningen besvarades av 2 003 bostadsrättshavare i Sverige och frågorna handlade om deras bostadsrättsföreningar.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 499
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - Di
  - SBC
id: 31a3e52a-9509-4aa4-a536-3a071f70a732
