title: 'Hållbar renovering'
ingress: |
  <p>Behöver ett kök verkligen bytas ut vart tionde år? Måste man tapetsera om eller lägga nytt golv, igen? När det kommer till upprustning av hemmet vill man gärna göra det så modernt och fräscht som möjligt. Med ett miljötänk i bakhuvudet kan renoveringen bli mindre påfrestande för vår natur.
  </p>
  
intro_image: /assets/img/mostphotos/6054884-renovering-hemma.jpg
long_form:
  -
    type: text
    text: '<p>Text: Lina Abrahamsson<br><br>Vi har blivit allt mer medvetna om miljön och hur vi på bästa sätt tar hand om den. Att källsortera är en självklarhet för de flesta och många väljer miljömärkta eller ekologiska varor när det erbjuds. Renovering av lägenheten eller huset borde inte vara ett undantag för ett miljövänligt tankesätt.</p><p>– När man renoverar går det åt en hel del material. Det är lätt att tänka att det man gör är så liten del och att det inte påverkar miljön, men många droppar små, säger Sussi Wetterlin, VD för BASTA, ett system för bygg- och anläggningsbranschen som hjälper dem att nå ett giftfritt byggande.</p><p>Eftersom renoveringar är belastande för miljön gäller det att välja material med omsorg. En bra början är att byta till miljömärkta, vattenbaserade färger och naturmaterial som trä, linoleum och klinkers. En miljöbov som ofta är inblandad i inredning är plasten. Plast är svårnedbrytbart och tar hundratals år att försvinna i naturen. Välj därför alltid naturmaterial framför plastprodukter. Håll utkik efter varor märkta med Bra miljöval eller Svanen. I databasen BASTA kan man söka på varor och kemiska produkter utan farliga ämnen. BASTA ställer hårda krav på begränsning av kemiskt innehåll och produkterna får till exempel inte innehålla ämnen som är cancer- eller allergiframkallande, och inte heller miljöfarliga.</p><p>Det är inte bara valet av material som kan uppdateras för att minska renoveringens avtryck på miljön - valet av vitvaror och hushållsapparater spelar också roll. I Sverige har vi en märkning som går från A+++ till D, där det förstnämnda är bäst. Märkningen finns på allt från torktumlare till glödlampor.</p><p>– När du gör energieffektiviserande åtgärder som minskar energianvändning blir det bra för både miljön och plånboken, berättar Elinor Holén, rådgivare och produktspecialist för hus och renovering på miljömärkningen Svanen.</p><p>Att renovera med ett miljötänk kan kräva lite tid då du måste läsa igenom innehållet på de produkter du väljer och söka efter miljömärkningar i butiken. Det kan även vara dyrare med miljövänligt då de kostar mer pengar att tillverka än exempelvis plast. Sussi Wetterlin berättar också att de miljövänligare alternativen ibland kostar mer eftersom det ofta krävs produktutveckling för att få fram rätt teknisk effekt och prestanda samtidigt som produkten ska vara snäll mot miljön.</p><p>Ett sätt att komma billigare undan är att återanvända material och köpa begagnade varor. Att leta bänkskivor och klinkers på andrahandsmarknaden är även det ett sätt att spara pengar på.</p><p>– Istället för att bara riva ut allt material och slänga det kan man tänka på vad som kan återanvändas. Det behöver inte vara till det här projektet, men kanske till andra renoveringar, tipsar Elinor Holén.</p><p><b><br></b></p><p><b>Guide till miljömärkningar:</b></p><p><b>FSC</b> - Står för “Forest Stewardship Council” och är en märkning av trä som kommer från ett ansvarsfullt skogsbruk som tar hänsyn till människor och natur. Drivs av en oberoende organisation.</p><p><b>Svanen</b> - Nordens officiella miljömärkning som drivs på uppdrag av regeringen.</p><p><b>EU Ecolabel/EU-blomman</b> - Svanens motsvarighet i Europa.</p><p><b>Bra miljöval</b> - Naturskyddsföreningens märkning av produkter som klarat kriterierna för miljövänlighet.</p><p><b>GOTS</b> - “Global organic textile standard” är den internationella miljömärkningen av textilier som tillverkats på ett schysst sätt - för både naturen och människorna.</p>'
template: articles/article
sponsored: false
artikel_typ: reportage
views: 871
puff_font_size: 24
article_font_size: 24
topnews_font_size: 48
categories: energi-och-miljo
tags:
  - BASTA
clicks: 29
id: fc1084bb-320f-49fa-a712-1109ec6d27c7
