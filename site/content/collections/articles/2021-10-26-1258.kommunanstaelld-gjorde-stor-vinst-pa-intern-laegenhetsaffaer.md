title: 'Kommunanställd gjorde stor vinst på intern lägenhetsaffär'
ingress: |
  <p>Kommunägda Egnahemsbolaget i Göteborg lät en anställd förvärva en planerad lägenhet för 4,5 miljoner kronor. Men när det började närma sig inflytt såldes lägenheten vidare till ett betydligt högre belopp. Bolaget tar nu fram riktlinjer för internköp. Detta enligt Göteborgs-Postens rapportering.
  </p>
  
intro_image: /assets/img/egnahemsbolaget.png
long_form:
  -
    type: text
    text: '<p>En av kommunägda Egnahemsbolagets planerade lägenheter i Göteborg köptes upp av en anställd i bolaget för 4,5 miljoner kronor, exklusive tillval för 23 000 kronor. Men ett par månader innan planerad inflyttning valde köparen att göra sig av med den och tjänade en betydande summa på affären. Det framgår av tidningen Göteborgs-Postens (GP) rapportering.<br><br>Lägenheten såldes vidare för 5,35 miljoner kronor, ett belopp som överstiger säljarens inköpspris med över 800 000 kronor. Enligt Annika Mayer, kommunikationsansvarig på bolaget, har de vidtagit åtgärder för att minska risken för spekulationsköp. Samtidigt visar fallet som GP nu uppmärksammat på svårigheten i att prissätta bostäder inom nyproduktion. <br>– Vi gör allt vi kan för att göra en marknadsmässig prissättning, dels genom att våra säljare tittar på statistik över försäljningar i området och dels genom att man försöker titta i spåkulan – vad ligger räntan på och hur tror man att utvecklingen kommer att se ut? förklarar hon i GP. <br><br>En annan åtgärd de vidtagit är att förkorta tiden mellan säljstart och tillträde. Utöver det tas alltid en extern mäklares prissättning in för att säkerställa så att bolagets bedömning är marknadsmässig. <br><br>Annika Mayer uppger också att de känner sig trygga med att det inte handlat om spekulationsköp i det belysta fallet, men att bolaget nu ändå tar nu fram riktlinjer för internköp. En av anledningarna till det ska vara att skydda medarbetarna från misstankar.<br><br>Egnahemsbolaget ingår i Framtidenkoncernen som är en bostadskoncern inom Göteborgs Stad. Enligt bolagets hemsida har de till uppgift att bygga bostäder som även göteborgare med lägre inkomster ska ha råd att köpa. Där framgår också att de flesta av bolagets lägenheter säljs som bostadsrätter.&nbsp;<br></p>'
template: articles/article
sponsored: false
hide_from_home: false
artikel_typ: nyhet
views: 566
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - GP
  - Egnahemsbolaget
  - 'Göteborgs Stad'
  - Toppnyhet
id: 59fc3bc4-ad58-4b56-bb8a-9db4c1add8f6
