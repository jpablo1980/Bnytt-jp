title: 'Telia får kritik från EU för TV4-affären'
ingress: |
  <p>I samband med att Telia inledde sin planerade auktion av streamingrättigheter för TV4-kanalerna, så valde Com Hem att anmäla förfarandet till EU-kommissionen. Nu har resultatet av kommissionens granskning kommit, och en del kritik riktas mot hur Telia skött affären.
  </p>
  
intro_image: /assets/img/p032197001001-945900.jpg
long_form:
  -
    type: text
    text: '<p>Den 27 januari i år startade auktionen för streamingrättigheter till innehåll från aktören TV4. Efter att en konflikt om rättigheterna ifråga blossat upp mellan&nbsp;tv-leverantören&nbsp;Com&nbsp;Hem och aktören TV4 i slutet av 2019, meddelade TV4 att de hade för avsikt att låta fler förhandla om streamingrättigheterna. Något som&nbsp;<a href="https://bostadsrattsnytt.se/nyheter/ovrigt/2019-12-14-nya-bud-fran-tv4-gaellande-com-hem">Bostadsrättsnytt</a>&nbsp;rapporterade om då. Åtaganden till EU-kommissionen uppgavs ligga bakom initiativet: I och med Telias köp av TV4 ska aktören ha förbundit sig att erbjuda rättigheter för så kallad strömmad tv till minst en aktör på marknaden. <br><br>Förhandlingarna skulle inledas igen under första kvartalet 2020, vilket också skedde, i form av en auktion. Samma dag som den startade valde&nbsp;Com&nbsp;Hem att anmäla Telia till kommissionens jurist, en så kallad “Monitoring&nbsp;Trustee”, med uppdrag att övervaka affären; Telias köp av Bonnier Broadcasting där TV4 ingick. <br><br>Enligt dokument på EU:s officiella webbsida, ec.europa.eu, innebär rollen som “Monitoring&nbsp;Trustee” till exempel att hjälpa kommissionen att granska avyttringsprocesser (försäljningar), bedöma utvecklingen av sådana processer och utvärdera potentiella köpare. I rollen ska juristen också förhålla sig neutral.&nbsp; <br><br>Anmälan från&nbsp;Com&nbsp;Hem ska vara baserad på att Telia “inkluderat fler rättigheter i auktionen än vad EU-kommissionen avsett, i syfte att låsa in streaming av TV4 ytterligare och begränsa konkurrensen på mediemarknaden”, vilket framgår av ett tidigare pressmeddelande från&nbsp;tv-leverantören. <br><br>Och nu har alltså parterna fått ta del av resultatet från granskningen. Ett pressmeddelande från&nbsp;Com&nbsp;Hem har rubriken “Com&nbsp;Hem får rätt av&nbsp;Monitoring&nbsp;Trustee”. I det uppges kommissionen ha kommit fram till att den omfattning som Telia beslutat sig för gällande auktionen av streamingrättigheter för TV4-kanalerna, och som kommunicerats till&nbsp;Com&nbsp;Hem, är felaktig. Vidare framgår att&nbsp;Monitoring&nbsp;Trustee&nbsp;ställer krav på att Telia ska klargöra den korrekta omfattningen av auktionen, både för&nbsp;Com&nbsp;Hem och för “andra budgivare som efterfrågar information i denna fråga”.&nbsp; &nbsp;<br><br>Från Telia låter det däremot annorlunda. Ett pressmeddelande från Telia Company har rubriken “Felaktiga slutsatser om&nbsp;Monitoring&nbsp;Trustees&nbsp;granskning”. Där beskrivs “uppgifter” om att Telia Company ska ha brutit mot sina åtaganden gentemot EU-kommisionen, kopplade till förvärvet av TV4/C&nbsp;More/MTV, som felaktiga. “Monitoring&nbsp;trusteen&nbsp;skriver inte någonstans i sin granskning att Telia har brutit mot åtagandena” står det till exempel.&nbsp; <br>– Det&nbsp;Monitoring&nbsp;trusteen&nbsp;har beslutat är att vi ska klargöra vissa detaljer i den pågående OTT-förhandlingen som Telia har bjudit in till, säger Jonas Bengtsson, chefsjurist på Telia Company, i samma pressmeddelande. Det avslutas med en mening om att tvisten kan sluta i Stockholms Handelskammare om inte parterna finner en lösning. Var de “uppgifter”, eller “felaktiga slutsatser”, som lyfts i pressmeddelandet ska komma ifrån framgår inte.&nbsp; <br><br>Bostadsrättsnytt har försökt nå kommissionens jurist, "Monitoring Trustee", men hittills utan resultat.&nbsp;</p>'
template: articles/article
sponsored: false
artikel_typ: nyhet
views: 627
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - EU-kommissionen
  - TV4
  - 'Com Hem'
  - Telia
  - 'Telia Company'
  - 'Bonnier Broadcasting'
id: dbb602ee-ce96-4dfe-bd9b-4f80a26c5618
