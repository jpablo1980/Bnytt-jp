title: 'Riksbyggen framröstad som den mest pålitliga aktören på nyproduktionsmarknaden'
ingress: |
  <p>Bostadsutvecklaren Riksbyggen blev nyligen framröstad som den aktör kunderna har störst förtroende för och det varumärke man först kommer att tänka på när det gäller nyproduktion. Detta resultat framkom i en undersökning om nyproduktionsmarknaden från mediekoncernen Schibsted.
  </p>
  
intro_image: /assets/img/mostphotos/31222351-construction-work-site.jpg
long_form:
  -
    type: text
    text: '<p>Mediekoncernen Schibsted genomför varje år en digital undersökning där drygt 1 000 personer besvarar frågor om nyproduktionsmarknaden. Undersökningen görs till förmån för aktörer aktiva på marknaden. Personerna som besvarar enkäten kommer från hela Sverige och består av lika delar män och kvinnor.</p><p>– Detta är fjärde studien över en fyraårsperiod som genomförs till förmån för våra annonsörer inom branschen. Vi tycker att studien ger en god bild över flera förändringar som skett på marknaden och vi kan också se att flertalet fortsatt kan tänka sig att byta bostad eller är öppna för förändring av sin bostadssituation, säger Susanne Rosbacke, Insight Manager på Schibsted Sverige, i ett pressmeddelande.&nbsp;</p><p><br></p><p>Undersökningen visar att Riksbyggen hamnar i topp på vilken aktör på nyproduktionsmarknaden kunderna tänker på i första hand. Det var 61 procent av de som besvarade enkäten som angav Riksbyggen, en ökning från 55 procent förra året. På andra plats kom HSB tätt följt av PEAB. Riksbyggen blir också det företag som respondenterna har störst förtroende för. I år fick de 62 procent och förra året 58 procent. Även här kommer HSB på andra plats, följt av Skanska på en tredjeplats.</p><p><br></p><p>Av undersökningen framgår det även att den generella inställningen till nyproduktion är stark. Det var 77 procent som skulle kunna tänka sig att köpa en nybyggd bostad. Viljan att köpa nyproduktion visade sig vara störst hos barnfamiljer, följt av personer i medelåldern utan barn i hemmet. Det viktigaste när man ska köpa en nybyggd lägenhet är läget, bra planlösning och att hemmet är lättskött.&nbsp;</p><p><br></p><p>Undersökningen genomfördes i januari 2021.</p>'
template: articles/article
sponsored: false
hide_from_home: false
artikel_typ: nyhet
views: 153
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - riksbyggen
  - toppnyhet
  - schibsted
  - nyproduktion
id: 9420e6af-c841-467c-ba51-0bf153b395c5
