title: 'Förskola i Skarpnäck blev bostadsrätter'
ingress: |
  <p>En bostadsrättsförening i Skarpnäck utanför Stockholm har valt att omvandla lokaler, som tidigare användes av en förskola, till bostadsrätter. Det rapporterar Mitt i Söderort.
  </p>
  
intro_image: /assets/img/25888001-tunnelbanestation-skarpnack-entre.jpg
long_form:
  -
    type: text
    text: '<p>Efter att en förskola sagt upp lokalerna de hyrt av HSB Brf Vingen på Pilotgatan i Skarpnäck, valde föreningen att omvandla dessa till bostadsrätter. En flytt av en gemensam samlingslokal och bastu frigjorde utrymme för ytterligare lägenheter. Totalt blev det tio nya bostadsrätter och en övernattningslägenhet till föreningens medlemmar.<br><br>Bygget och försäljningen av de nya bostadsrätterna ska ha avslutats under 2020. Bostadsrättsföreningen består nu av 539 lägenheter. <br>– De tio lägenheterna gick enkelt att sälja, det har gett föreningen säkra inkomster inför framtiden, säger föreningens ordförande Mary Ann Sörensen till lokaltidningen Mitt i Söderort. <br><br>På grund av att många småföretag drabbats hårt ekonomiskt av pandemin, och brf:ers hyresintäkter riskerar att utebli, har fler föreningar tänkt om kring sina lokaler. En ökande andel brf-styrelser uppges överväga att omvandla lokaler till bostäder i syfte att trygga föreningens intäkter. Utvecklingen ska vara extra påtaglig i landets storstäder. <br><br>Lokaltidningens rapportering innehåller även exempel på andra föreningar i Stockholm som tagit beslut om att omvandla lokaler till bostäder. En brf i Midsommarkransen där butikslokaler nyligen blivit bostäder, en brf i Hammarbyhöjden där en källare är på väg att omvandlas till sex bostäder, samt en brf i Hägerstensåsen där en spelbutik snart ska bli till åtta lägenheter.<br><br>Alexander Pishkoohani är, enligt Mitt i, expert på konvertering av lokaler och ska även vara en av grundarna till bolaget Gleipnergruppen med specialisering inom området. <br>– Generellt lönar det sig att få kassatillskottet som nya bostäder innebär. Men där man har stabila och goda hyresintäkter ska man som förening tänka efter en gång till. Sedan är det klart att det påverkar ett område om man gör sig av med restauranger, förskolor och spelbutiker, men det är en större fråga som ju också handlar om stadsplanering, säger han till Mitt i Söderort.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 810
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Mitt i Söderort'
  - Gleipnergruppen
  - HSB
id: ebc106cd-a1b7-4068-ac81-783a4426ea63
