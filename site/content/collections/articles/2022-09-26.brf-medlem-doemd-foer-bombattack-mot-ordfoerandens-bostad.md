title: 'Brf-medlem dömd för bombattack mot ordförandens bostad'
ingress: |
  <p>En manlig brf-medlem placerade ut bomber utanför två andra personers bostäder inom samma förening, den ena tillhörande dess ordförande. Bomberna detonerade utan att någon skadades. Fallen har nu prövats i hovrätten där gärningsmannen bland annat dömdes för grovt olaga hot.
  </p>
  
intro_image: /assets/img/anv_img_e4074.JPG
long_form:
  -
    type: text
    text: '<p>En man med bostadsrätt i en förening i Täby utanför Stockholm dömdes nyligen i hovrätten för brott riktade mot två andra boende i samma brf, där den ena var ordförande. Detta efter att bomber detonerat vid deras bostäder. Polis tillkallades i båda fallen och åtal väcktes mot den misstänkte gärningsmannen.&nbsp; <br><br>Det hela började en lördag i oktober 2020 vid midnatt då en mindre rörbomb placerades ut på altanen till föreningsordförandens bostad, varpå bomben detonerade utan att skada någon. Vid tillfället satt ordföranden med sin fru och tittade på tv i vardagsrummet, nära rummets fönster som vetter mot altanen.<br><br>Gärningsmannen var då i tvist med ordföranden gällande vem som skulle bekosta en badrumsrenovering. <br><br>På måndagen den 8 februari 2021, nattetid eller tidig morgon, placerades ännu en rörbomb utanför ytterligare en bostad. Det var samme gärningsman som slog till igen och denna gång exploderade bomben vid hans före detta sambos hem, på balkongen intill ytterdörren utan att någon skadades. Stämningen dem emellan ska ha varit konfliktfylld. Deras gemensamma dotter fanns enligt uppgift också i lägenheten vid detonationen. Dottern, hennes mamma och mammans nye man låg i bostaden och sov när bomben detonerade. <br><br>I båda fallen handlade det om bomber av kolsyrepatroner fyllda med svartkrut, igensatta med bultar. Enligt gärningsmannen lade han dit dem på “ren djävulskap” och avsikten var inte att skada någon.<br><br>I juni 2022 prövades båda fallen i Attunda tingsrätt, inom ramen för samma mål. Tingsrätten kom fram till att gärningsmannen skulle dömas för två fall av grovt brott mot lagen om brandfarliga och explosiva varor, med fängelse i två år och åtta månader som påföljd. Han dömdes också att betala skadestånd på 3 000 kronor exklusive ränta till bostadsrättsföreningen ifråga. <br><br>Beslutet överklagades och i augusti samma år togs målet upp i Svea hovrätt. Där gjordes bedömningen att gärningsmannen, utöver vad tingsrätten kom fram till, gjort sig skyldig till två fall av grovt olaga hot. Därmed förlängdes fängelsestraffet till tre år. <br><br>Tingsrättens beslut om skadestånd till föreningen lämnades oförändrat. Utöver det utdömde hovrätten skadestånd till de fem personer som befunnit sig i bostäderna som bombattackerna riktades mot. <br><br></p><p>Norstedts Juridik var först med att rapportera om målet.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1293
puff_font_size: 24
article_font_size: 24
topnews_font_size: 42
clicks: 0
link: '1'
categories: ovrigt
tags:
  - 'Attunda tingsrätt'
  - 'Svea hovrätt'
  - 'Norstedts Juridik'
  - Toppnyhet
id: 14b2506e-a198-4594-95f7-859746d2d11c
