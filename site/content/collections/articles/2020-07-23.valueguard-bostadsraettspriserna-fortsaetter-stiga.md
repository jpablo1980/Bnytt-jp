title: 'Bostadsrättspriserna fortsätter att stiga'
ingress: |
  <p>Enligt Valueguards så kallade HOX-index steg priserna på bostadsrätter mellan maj och juni med 0,6 procent. Även under första halvan av juli har priserna fortsatt uppåt, skriver Dagens Nyheter.
  </p>
  <p><span></span>
  </p>
  <p><a href="https://www.dn.se/av/lovisa-ternby/" aria-hidden="true" tabindex="-1"></a>
  </p>
  
intro_image: /assets/img/mostphotos/40618653-goteborg.jpg
long_form:
  -
    type: text
    text: '<p>Analysföretaget Valueguards senaste mätning av indexet HOXSWE visar att bostadsrättspriserna mellan maj och juni steg med 0,6 procent i snitt. Dagens Nyheter skriver att priserna på bostadsrätter ökade mest i Stockholm och Göteborg med 0,9 procent. I Malmö steg priserna med 0,2 procent. Uppgången, som noterades mellan maj och juni, har fortsatt in i juli. Under julis första hälft har priserna stigit med 0,7 procent i både Göteborg och Stockholm.</p><p><br></p><p>Justerat efter säsong steg bostadsrättspriserna med en procent, men dessa siffror bör tolkas med försiktighet. Detta menar Valueguard då bostadsmarknaden inte följt det vanliga säsongsmönstret på grund av coronapandemin. Enligt Svensk Mäklarstatistik blev juni en ovanlig månad på bostadsmarknaden då tempot var högt med rekordmånga försäljningar. Den trenden har fortsatt in i juli, då det under månadens första två veckor har sålts 20 procent fler bostäder jämfört med samma period i fjol.</p><p><br></p><p>Indexet HOX baseras på en teknologi som tar hänsyn till bostadstyp och mäter den underliggande prisutvecklingen på bostadsmarknaden. Nasdaq OMX&nbsp;Valueguard-KTH&nbsp;Housing&nbsp;Index (HOX) har utvecklats i samarbete med KTH. Indexet distribueras av Nasdaq OMX och bygger på data från Svensk Mäklarstatistik AB och Lantmäteriet.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 705
puff_font_size: 24
article_font_size: 16
topnews_font_size: 40
clicks: 0
link: '1'
categories: boprisutveckling
tags:
  - valueguard
  - hox
  - toppnyhet
id: 7c8126d5-9427-44e1-ba01-968cdee97a45
