title: 'SEB: Hushållens boprisförväntningar vänder ned'
ingress: |
  <p>Efter att ha ökat tre månader i rad vänder hushållens boprisförväntningar ned i december på riksnivå. Även i regionerna Stockholm, Västra Götaland och Skåne minskar optimismen. Det visar SEB:s Boprisindikator.
  </p>
  
intro_image: /assets/img/vy-over-gbg.png
long_form:
  -
    type: text
    text: '<p><a href="https://bostadsrattsnytt.se/nyheter/boprisutveckling/2022-11-08-seb-hushallens-boprisfoervaentningar-oekar-nagot">Förra månaden</a> steg SEB:s Boprisindikator med två enheter, vilket då innebar att hushållen justerat upp sina boprisförväntningar tre månader i rad. Indikatorn visar skillnaden mellan andelen svenska hushåll som tror på stigande priser det kommande året och andelen som tror på fallande.<br><br>Dock ser trenden nu ut att vara bruten, enligt nya siffror från banken. I december 2022 sjunker boprisindikatorn med tre enheter, från minus 33 i november ned till minus 36.&nbsp;</p><p>– Hushållen avslutar året med att justera ner sina boprisförväntningar för 2023, vilket är ett ganska rimligt agerande när vi blickar mot en lågkonjunktur som kommer att återspeglas i åtstramade hushållsbudgetar och minskad konsumtion, säger SEB:s privatekonom Américo Fernández i ett pressmeddelande från banken. <br><br>Ser man till utvecklingen på regional nivå landar indikatorn i ett intervall mellan minus 28 och minus 45 enheter. I Västra Götaland minskar indikatorn med 13 enheter ned till 45, och i både Skåne och Stockholm sjunker den med fem enheter för att landa på 37 respektive 27. <br><br>I Norrland däremot så stiger indikatorn med tolv enheter upp till minus 28, samtidigt som en uppgång om sex enheter till minus 31 noteras för Svealand utom Stockholm. I Östra Götaland ökar indikatorn med fem enheter för att landa på minus 38.<br><br>Boprisindikatorn är en månatlig undersökning som genomförs av Demoskop på uppdrag av SEB. Den senaste undersökningen ska bygga på runt 1 000 webbintervjuer med svenska hushåll, gjorda under perioden 29 november till sjätte december i år.&nbsp;&nbsp;</p>'
template: articles/article
sponsored: false
hide_from_home: false
artikel_typ: nyhet
views: 126
puff_font_size: 24
article_font_size: 24
topnews_font_size: 38
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SEB
  - Demoskop
  - Toppnyhet
id: 42a5b713-c333-48f8-a1dc-7461f5274788
