title: '460 nya bostäder på gång i Farsta – markarbeten påbörjas i höst'
ingress: |
  <p>En detaljplan för 460 bostäder i Telestaden i Farsta vann nyligen laga kraft och markarbeten i området är tänkta att påbörjas i höst, skriver Mitt i Söderort. Troligen blir det både hyresrätter och bostadsrätter.
  </p>
  
intro_image: /assets/img/telia-farsta.png
long_form:
  -
    type: text
    text: '<p>Det tidigare televerksområdet i Farsta ska utvecklas till en ny, modern stadsdel vid namn Telestaden, rapporterar lokaltidningen Mitt i Söderort. Enligt Stockholms stads hemsida är området beläget i nordöstra Farsta längs Nynäsvägen. Från början låg Televerkets huvudkontor där, en byggnad som senare användes av Telia fram till år 2016.<br><br>I juni vann den första detaljplanen för Telestaden laga kraft.<br>– Visst hade vi hoppats att det skulle gå snabbare med första detaljplanen, men nu är den på plats, säger projektchefen Per Högdin till Mitt i. <br><br>Planen möjliggör bland annat bebyggelse av 460 nya bostäder.<br>– Det blir sannolikt en blandning av bostadsrätter och hyresrätter, berättar Per Högdin för lokaltidningen.<br><br>Tanken är att omvandlingen av televerksområdet ska starta i höst. Första steget blir att bygga ny infrastruktur och att påbörja markarbeten, som dragning av ledningar. På platsen finns idag skivhus med kontor som ska göras om till bostäder. Även nya hus ska uppföras. Mellan skivhusen ligger låga hus som ska rivas, även Teletornet som anses “sakna möjlig användning” försvinner, skriver Mitt i. I övrigt uppges hänsyn komma att tas till områdets kulturmiljö. <br><br>Vidare ska nya hus länka samman skivhusen och fungera som skydd för dess innergårdar mot buller från Nynäsvägen. <br><br>Av ett tidigare pressmeddelande från Telestaden framgår att bostäderna ska utvecklas av Rikshem och Ikano Bostad, aktörer som förvärvade området år 2015.</p>'
template: articles/article
sponsored: false
hide_from_home: false
artikel_typ: nyhet
views: 298
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Mitt i'
  - 'Stockholms stad'
id: 1ffcbd65-f9f2-48a9-bd2c-9b6103096330
