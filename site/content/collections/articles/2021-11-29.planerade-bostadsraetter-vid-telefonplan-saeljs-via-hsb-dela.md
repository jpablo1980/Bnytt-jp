title: 'Planerade bostadsrätter vid Telefonplan säljs via HSB Dela'
ingress: |
  <p>HSB har startat försäljningen av 48 bostadsrätter i planerade brf Växeln som ska uppföras vid Telefonplan i Stockholm. En del av dessa är avsatta för köp via HSB Dela, ett koncept för unga bosparare. När föreningen är färdigbyggd kommer den ha totalt 217 lägenheter.
  </p>
  
intro_image: /assets/img/hsb_dela_telefonplan.jpeg
long_form:
  -
    type: text
    text: '<p>Den 28 november startade försäljningen av första etappen med lägenheter i brf Växeln, ett brf-projekt från utvecklaren HSB Bostad som är tänkt att uppföras vid Telefonplan i Stockholm. Etapp ett innehåller 48 bostadsrätter varav 14 har avsatts för <a href="https://bostadsrattsnytt.se/nyheter/bostadsmarknad/2021-10-18-hsb-dela-lanseras-i-skane">HSB Dela</a>, ett koncept där HSB samäger lägenheter med unga bosparare. Vid färdigställande kommer brf Växeln ha totalt 217 bostadsrätter. <br><br>Den första omgången av bostäder kommer byggas i storlekar från 1-5 rum och kök, med boytor på mellan 33 –105,5 kvadratmeter. Föreningens medlemmar ska också få en gemensam takterrass med invändigt kök. På föreningens gård kommer det finnas en förskola samt en gemensamhetslokal med kök. <br><br>Lägenheterna som säljs via HSB Dela är ettor och små tvåor. Konceptet innebär att utvecklaren och köparen förvärvar halva lägenheten var och det riktar sig till bosparare inom HSB i åldrarna 18-29. <br>– Det känns viktigt att fortsätta vår satsning på unga vuxna i Stockholm. Intresset för HSB Dela har varit stort i tidigare projekt och vi hoppas att det kan få den stora grupp unga som idag står utanför bostadsmarknaden att känna framtidstro istället för hopplöshet, säger HSB Stockholms vd Anders Svensson i ett pressmeddelande från utvecklaren.<br><br>Inflyttning i brf Växeln kan preliminärt starta under kvartal två 2024. Arkitekt bakom utformningen av bostäderna är Semrén &amp; Månsson. Föreningens hus blir som högst 17 våningar, enligt projekthemsidan.<br><br>HSB har sedan tidigare ytterligare ett brf-projekt igång i området: <a href="https://bostadsrattsnytt.se/nyheter/nyproduktion/2020-04-23-ny-brf-fran-hsb-vid-telefonplan">HSB brf Dialogen</a> med 37 bostadsrätter där planerad inflyttning är beräknad till kvartal fyra nästa år.<br>– Vi ser ett stort intresse för nyproducerade lägenheter på Telefonplan, inte minst genom vårt byggstartade projekt HSB brf Dialogen som sålde slut nästan direkt. Vi är mycket glada över att kunna möta våra kunders efterfrågan och säljstarta nästa kvarter vid Telefonplan redan nu, säger HSB Bostads vd Jonas Erkenborn i pressmeddelandet.</p>'
template: articles/article
sponsored: false
hide_from_home: false
artikel_typ: nyhet
views: 327
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'HSB Bostad'
  - 'HSB Dela'
  - 'Semrén & Månsson'
  - Toppnyhet
id: b3dc6f63-e8b9-4742-b4c8-b845aa3d074f
