title: 'Regeringsbeslut om hyresrabatt för utsatta branscher'
ingress: |
  <p>Nu har regeringen fattat beslut om att införa tillfällig hyresrabatt för utsatta branscher, ett stöd som fastighetsägare kan ansöka om i efterhand från den första juli. Det står att läsa på regeringskansliets hemsida.
  </p>
  
intro_image: /assets/img/5160363-romantic-cafe-on-jarntorget-square-in-stockholm-old-town_.jpg
long_form:
  -
    type: text
    text: '<p>Igår den 16 april beslutade regeringen att införa en tillfällig rabatt för fasta hyreskostnader i utsatta branscher. Detta efter att EU-kommissionen under onsdagen godkänt regeringens anmälan om det statliga stödet.&nbsp; <br><br>Hyresrabatten införs i syfte att mildra de ekonomiska konsekvenserna av virusutbrottet och stödet uppges bygga på en överenskommelse mellan regeringen, Centerpartiet och Liberalerna. Det står att läsa i en artikel på regeringskansliets hemsida. <br><br>I SVT:s Rapport igår kväll sändes ett inslag i ämnet. Där framgick att många hyresvärdar, exempelvis bostadsrättsföreningar, tidigare tvekat inför att använda sig av den 50-procentiga hyresrabatten som till 25 procent finansieras av staten. Orsaken uppges ha varit att regeringsförslaget behövde EU-kommissionens godkännande. Och nu, med kommissionens godkännande, hoppas finansmarknads- och bostads­minister Per Bolund på att fler ska använda sig av stödet.&nbsp; <br>– Nu är det ju viktigt att alla fastighetsägare och hyresvärdar tar sitt ansvar och använder det här stödet som vi nu ger från staten, säger han till Rapport.&nbsp; <br><br>Av regeringskansliets hemsida framgår att fem miljarder kronor har avsatts för stödet, som är avsett för utsatta branscher inom sektorer som exempelvis hotell, butikshandel, restauranger, hår- och kroppsvård, tandläkare, och fysioterapeutisk verksamhet.&nbsp; <br><br>I praktiken innebär rabatten att hyresvärdar som sänkt den fasta hyran för hyresgäster under perioden 1 april – 30 juni 2020 kommer att kunna söka stöd för en del av nedsättningen.&nbsp;&nbsp;</p><p>“Kompensationen ges med maximalt 50 procent av den nedsatta fasta hyran, det vill säga själva rabatten, dock maximalt 25 procent av den ursprungliga fasta hyran.” <br><br>Förslaget omfattar alla hyresvärdar och man ansöker om kompensationen i efterhand, digitalt via länsstyrelsernas webbplatser. Ansökningsperioden ska pågå från första juli till och med sista augusti i år.&nbsp;&nbsp;</p>'
template: articles/article
sponsored: false
artikel_typ: nyhet
views: 2575
puff_font_size: 24
article_font_size: 24
topnews_font_size: 42
clicks: 0
link: '1'
categories: bostadsmarknad
tags:
  - Regeringen
  - EU-kommissionen
  - Centerpartiet
  - Liberalerna
  - SVT
  - 'SVT Rapport'
  - Toppnyhet
id: f21fd173-9ed9-44a2-835d-24ca53fb9cd7
