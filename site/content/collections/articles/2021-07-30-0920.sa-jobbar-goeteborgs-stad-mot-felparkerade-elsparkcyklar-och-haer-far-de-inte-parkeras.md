title: 'Så jobbar Göteborgs Stad mot felparkerade elsparkcyklar – och här får de inte parkeras'
ingress: |
  <p>Göteborgs Stad utför just nu kontroller av elsparkcyklelföretag. Nyligen forslade kommunen även bort en mängd felparkerade elsparkcyklar och Bostadsrättsnytt har tittat närmare på var stadens parkeringsfria zoner finns.
  </p>
  
intro_image: /assets/img/elsparkar-gbg.png
long_form:
  -
    type: text
    text: '<p>I storstäderna har illa parkerade elsparkcyklar på trottoarerna och utanför portar blivit en allt vanligare syn. För att försöka komma till rätta med detta i Göteborg, ska kommunens trafikkontor kontrollera att operatörerna av elsparkcyklar följer villkoren i det tillstånd för markupplåtelse som polisen utfärdat. Kontrollerna ska pågå under sex veckor och startade vecka 27. Det står att läsa i ett pressmeddelande från kommunen.<br><br>Trafikkontoret uppges ha tagit hjälp av tre sommarjobbare för att utföra uppdraget. Under perioden ska de se över proceduren för felanmälan, hur lätt det är att göra en sådan. De ska också kontrollera om operatörerna forslar bort elsparkcyklar inom två timmar efter anmälan, i enlighet med villkoren för markupplåtelsen. Efter sommaren ska insamlad data sammanställas i en utredning.</p>'
  -
    type: image
    photo: /assets/img/elsparkar-gbg-gamlestaden.png
    caption: 'Elsparkcyklar i Göteborgsstadsdelen Gamlestaden. Pressbild Göteborgs Stad'
    size: Normal
  -
    type: text
    text: '<p>Av pressmeddelandet framgår även att trafikkontoret redan påbörjat insatser mot felparkeringar. Den sjunde juli i år ska de ha forslat bort “en mängd” elsparkcyklar som legat slängda på trottoaren och hindrat framkomligheten i stadsdelen Gamlestaden. Detta då deras placering bedömdes som trafikfarlig och berörda uthyrningsföretag inte tagit bort sina sparkcyklar i tid efter felanmälan. För varje bortforslad elsparkcykel blir företagen skyldiga kommunen 300 kronor, vilket motsvarar trafikkontorets kostnad för bortforslingen.&nbsp; <br><br>I ett dokument från trafikkontoret som Bostadsrättsnytt tagit del av finns information om vilka zoner elsparkcyklar inte får parkeras inom, så kallade “parkeringsfria zoner”. Dessa zoner ingår i en överenskommelse mellan Göteborgs Stad och elsparkcykelföretagen, vilka ska anpassa sina tjänster så att färdmedlen inte kan återlämnas där. <br><br>Samma dokument innehåller också en del där både fördelar och nackdelar med det nya färdmedlet lyfts. En fördel som nämns är att det underlättar för göteborgarna att färdas fosilfritt. Baksidor med den snabbt ökande användningen av elsparkcyklar i staden uppges vara när de framförs på ett sätt som innebär trafikfara, när elsparkcyklarna ligger ned och förhindrar framkomligheten eller står parkerade på olämpliga ställen.</p><p><br><b>Parkeringsfria zoner, Göteborgs Stad:</b></p><ol><li>Domkyrkan</li><li>Kungsgatan, sträckning mellan Harry Hjörnes plats och Ekelundsgatan</li><li>Korsgatan, sträckning mellan Kungstorget och Södra hamngatan</li><li>Fredsgatan</li><li>Trädgårdsföreningen</li><li>Göta Älvbron</li><li>Inne i Centralstationen och Nils Ericson Terminalen, inkl. perronger</li><li>Alla kajer längs Göta Älv och kanaler, 5-10 meter ifrån vattnet</li></ol><p><br><i>Källa: Trafikkontoret, Göteborgs Stad</i></p>'
template: articles/article
sponsored: false
hide_from_home: false
artikel_typ: nyhet
views: 520
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: ovrigt
tags:
  - 'Göteborgs Stad'
id: 02714821-ab46-46a9-85bd-6655d2a8c309
