title: 'Brf i Stockholm hotad med stämning på 180 miljoner'
ingress: |
  <p>En bostadsrättsförening från Oscar Properties, belägen vid Norra Djurgården i Stockholm, har hotats med stämning om de inte låter ett riskkapitalbolag bygga lägenheter på deras tak. Det yrkade beloppet ska uppgå till 180 miljoner kronor. Det skriver Svenska Dagbladet (SvD) Näringsliv.
  </p>
  
intro_image: /assets/img/bilder_nyheter/Västerås_LM/biografen.jpeg
long_form:
  -
    type: text
    text: '<p>Ovanpå bostadsutvecklaren Oscar Properties förening Brf Biografen vid Norra Djurgården i Stockholm har utvecklaren tidigare haft planer på en påbyggnad, ett projekt som i år dock överläts till ett riskkapitalbolag vid namn Gabrielsson Invest (Giab). Av SvD Näringslivs rapportering framgår att Giab nu hotat att stämma Brf Biografen på 180 miljoner kronor om inte dess styrelse snarast, via en extrastämma, tillåter bolaget att bygga ovanpå föreningens hus. <br><br>Riskkapitalbolagets plan är att uppföra bostäder åt en ny förening på taket. <br>– Många i föreningen är upprörda och ser det här som rena skurkfasoner. De som köpt bostadsrätt på senare tid känner heller inte till konflikten. För ett år sedan trodde vi att detta var över eftersom bygglov inte kunde ges, men nu känns det nästan som utpressning mot oss boende om att ordna bygglov åt Giab, säger en av medlemmarna i Brf Biografen till SvD.<br><br>Det har tidigare lyfts att föreningens hus inte skulle klara av att bära en påbyggnad ovanpå. Nya ritningar innehåller dock förslag på starkare bärande väggar till flera av de nuvarande bostadsrätterna. Enligt Giab har bolaget försökt få till en dialog med föreningens styrelse om den planerade påbyggnaden. <br>– Det är förstås olyckligt om det är oro i föreningen. Vi har försökt skapa en bra dialog med styrelsen, säger Giabs vd Linus Johansson till SvD. Han ska även ha tillagt att bolaget står fast vid att Giab vill se en stämma som ger grönt ljus för projektet innan semestern.<br><br>Av ett utlåtande från föreningens advokat Anders Flinck framgår bland annat att “man inte kan tvinga medlemmar att rösta till förmån för bygglov åt Giab.”&nbsp;<br><br>Enligt SvD kan Mark- och miljööverdomstolen endast bevilja bygglov om föreningen väljer att skänka bort en del av sin parkmark till Stockholms stad, vilket Brf Biografen inte vill gå med på med hänvisning till att det saknas avtal om det. Därav har Giab framfört att de i så fall avser att försöka få igenom detta genom stämning istället.<br></p>'
template: articles/article
sponsored: false
hide_from_home: false
artikel_typ: nyhet
views: 2564
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - SvD
  - 'Oscar Properties'
  - Giab
  - Toppnyhet
id: e93613c2-8051-42ba-a457-3f44b683da9c
