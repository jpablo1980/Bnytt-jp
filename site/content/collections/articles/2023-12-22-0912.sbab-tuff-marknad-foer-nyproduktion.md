title: 'SBAB: Tuff marknad för nyproduktion'
ingress: |
  <p>Att sälja nyproducerade bostäder på dagens bostadsmarknad är svårt. Det tar nu dubbelt så lång tid att sälja nyproduktioner och antalet bostäder som prissänks ökar, jämfört med de senaste åren. Detta enligt SBAB:s index HMI.
  </p>
  
intro_image: /assets/img/mostphotos/63722148-construct-with-building-crane.jpg
long_form:
  -
    type: text
    text: '<p>I ett pressmeddelande skriver SBAB att det går riktigt trögt för försäljningen av nyproducerade bostäder. Denna information grundar sig i deras index HMI (Housing Market Index) för årets tredje kvartal. I indexet ställs utbudet mot den beräknade efterfrågan där den senare tagit hänsyn till bostadsköparnas betalningsförmåga och preferenser för olika boendeformer.&nbsp;</p><p><br></p><p>Av HMI går det även att se att de fåtal nybyggda bostäder som säljs tar det dubbelt så lång tid att förmedla jämfört med de senaste åren. Man är nu även på den lägsta nivån sedan 2013 av antalet bokade, nybyggda lägenheter. Allt fler nyproduktioner får sitt utgångspris sänkt i hopp om försäljning och antalet säljstartade nybyggnationer ligger också på en låg nivå. Andelen prissänkta nya bostäder är nu uppe i nio procent.</p><p>– Än syns inga ljusglimtar när det gäller försäljnings- och bokningsläget. Inte mycket talar för att det blir någon tydlig vändning i bostadsbyggarsektorn under nästa år heller. Det är långa ledtider i bostadsbyggandet och vi ser nu mycket låga nivåer på både antalet publicerade och säljstartade projekt. Det stärker vår tidigare prognos om ett fortsatt fall i antalet påbörjade nya lägenheter nästa år, säger Robert Boije, chefsekonom på SBAB, i pressmeddelandet.&nbsp;</p><p><br></p><p>Robert Boije fortsätter att berätta att en eventuell ljusning på nyproduktionsmarknaden kan vara att mycket talar för att Riksbanken kommer att sänka styrräntan flera gånger nästa år. Det kommer att göra att inflationen sjunker.</p><p><br>I SBAB:s HMI betyder ett index på 0,5–1,5 att marknaden för nyproduktion är i balans. Är index över 1,5 betyder det att utbudet större än efterfrågan. Är index mindre än 0,5 innebär det att utbudet mindre än efterfrågan. För hela Sverige ligger indexet på 1,41. För bostadsrätter ligger indexet för kvartal tre i år på 1,14. Det är ungefär samma nivå som under kvartal två.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 187
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - toppnyhet
  - sbab
  - hmi
  - nyproduktion
id: 9e8cf6f2-3523-4865-8510-0fdd9816bdea
