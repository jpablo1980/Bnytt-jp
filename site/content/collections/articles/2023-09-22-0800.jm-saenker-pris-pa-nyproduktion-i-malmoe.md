title: 'JM sänker pris på nyproduktion i Malmö'
ingress: |
  <p>Byggbolaget JM har tvingats sänka priset på lägenheter i sitt nyproduktionsprojekt Bruket i Limhamn sjöstad. Det rör sig om prisjusteringar på upp till 700 000 kronor, enligt Realtid.
  </p>
  
intro_image: /assets/img/mostphotos/jmbruket.png
long_form:
  -
    type: text
    text: |
      <p>I en före detta cementfabrik i
      Limhamn sjöstad, Malmö, håller JM på att färdigställa ett bostadsrättsprojekt
      kallat Bruket. I projektet ingår 112 lägenheter där den minsta är 39 kvadratmeter
      och den största 124 kvadratmeter. Inflyttningen har redan påbörjats men kommer
      pågå till april 2024.&nbsp;</p><p>
      <br>
      Tidningen Realtid skriver att mycket har hänt på nyproduktionsmarknaden från det
      att den första lägenheten såldes för flera år sedan fram till idag. JM har nu
      tagit fram en ny, justerad prislista där priserna är lägre än tidigare. </p><p>– Vissa byggbolag går
      ut och sänker priserna på nyproducerade objekt. När det gäller Bruket så sänker
      JM inte officiellt priserna, men däremot har man tagit fram nya prislistor,
      säger Anna Helsing på mäklarfirman Bjurfors, som säljer projektet, till
      Realtid.</p><p>&nbsp;<br></p><p>Vidare berättar
      mäklaren Anna Helsing för Realtid att de nya priserna framförallt gäller de
      större lägenheterna i föreningen, och att prisjusteringarna ligger mellan 400&nbsp;000
      – 700&nbsp;000 kronor. Anledningen till att man gått ut med nya prislistor är
      att det går trögt att sälja de lediga objekten. </p><p>– Limhamn sjöstad är ett område med mycket
      nyproduktion, och det påverkar ju. Den största utmaningen är dels det stora
      utbudet, dels att avgifterna har varit baserade på andra kalkyler. Om köparna
      kanske måste sälja sina gamla boenden först så uppstår ju inlåsningseffekter,
      säger Anna Helsing till tidningen. </p><p><br></p><p>Realtid har även varit i kontakt med Karolina Wictorin
      som är marknadsansvarig på JM. Hon menar att de justerat prislistorna då
      marknaden idag har förändrats sedan listorna skapades. Hon berättar för tidningen
      att det är JM som tar den ekonomiska smällen, inte bostadsrättsföreningen.</p><p>Hur det blir för de som redan tecknat avtal till den
      tidigare prissättningen kan inte JM svara säkert på. <b><br>
      </b>– Det kan ibland gå
      lång tid mellan bostadsaffärerna i ett och samma projekt, till exempel beroende
      på etappvis produktion, och då kan marknadsförutsättningarna hinna ändras – för
      båda parter – från den första sålda bostaden till den sista. Huruvida
      marknadsanpassning av priserna nedåt påverkar redan avtalade försäljningar
      måste därför bedömas från fall till fall, säger Katarina Jordell Rimmerfeldt, &nbsp;kommunikationschef
      på JM, till Realtid.</p>
      
template: articles/article
sponsored: false
hide_from_home: false
artikel_typ: nyhet
views: 475
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: nyproduktion
tags:
  - jm
  - malmö
  - 'limhamn sjöstad'
id: 05229c42-25d4-4c6c-8457-f448c7ab0224
