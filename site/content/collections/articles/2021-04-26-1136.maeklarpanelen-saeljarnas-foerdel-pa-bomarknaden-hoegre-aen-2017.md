title: 'Mäklarpanelen: Säljarnas fördel på bomarknaden högre än 2017'
ingress: |
  <p>Enligt den senaste Mäklarpanelen från Fastighetsbyrån har säljarna på bostadsmarknaden nu ett större övertag än de hade under toppåret 2017.
  </p>
  
intro_image: /assets/img/bild-maklarpanelen.png
long_form:
  -
    type: text
    text: '<p>Efterfrågan på bostadsmarknaden ser ut att stärkas ytterligare. Fördelen för säljarna på bostadsmarknaden är nu större än under rekordåret 2017. Det visar den senaste undersökningen Mäklarpanelen från mäklarkedjan Fastighetsbyrån.<br><br>I undersökningen uppges 424 av Fastighetsbyråns mäklare i olika delar av landet ha besvarat frågor om det rådande läget på bostadsmarknaden. Bland annat fick de svara på en fråga om för vilka bostadsmarknaden är mest fördelaktig just nu, där svarsalternativen låg på en skala mellan 0 (köparna) och tio (säljarna. Det genomsnittliga svaret blev 7,72, vilket kan jämföras med 4,25 i april ifjol och 7,31 i april 2017 som var den tidigare toppnoteringen.<br>– Det är en väldigt het marknad vi har just nu. Efterfrågan är väldigt stark, priserna stiger och många upplever att utbudet är litet. Samtidigt möts säljare och köpare och det görs rekordmycket affärer. Många brukar prata om 2017 som ett rekordår på bostadsmarknaden men nu ligger vi på en högre nivå både i fördel för säljarna och antal affärer, säger Fastighetsbyråns vd Johan Engström i ett pressmeddelande från mäklarkedjan.<br><br>Mäklarpanelen går ut som en webbenkät till Fastighetsbyråns runt 1100 mäklare i landet, där den senaste enkäten besvarades av 424 personer. Undersökningen genomfördes under perioden åttonde till 14 april i år.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 124
puff_font_size: 24
article_font_size: 24
topnews_font_size: 40
clicks: 0
link: '1'
categories: boprisutveckling
tags:
  - Fastighetsbyrån
  - Toppnyhet
id: 28f378fb-5dd3-4407-b8fb-b817cf407173
