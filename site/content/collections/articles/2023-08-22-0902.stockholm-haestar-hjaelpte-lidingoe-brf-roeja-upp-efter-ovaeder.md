title: 'Stockholm: Hästar hjälpte Lidingö-brf röja upp efter oväder'
ingress: |
  <p>Genom Fastighetsägarna Service har en brf på Lidingö fått träd bortforslade med hjälp av arbetshästar istället för tunga maskiner. Detta för att bevara föreningens känsliga gårdsmark.
  </p>
  
intro_image: /assets/img/hastdragning-1960x940.jpg
long_form:
  -
    type: text
    text: '<p>Vinterns oväder tvingade Brf Kantarellen 11 på Lidingö utanför Stockholm att fälla flera träd på sin gård. Då marken där är känslig och inte klarar tunga bensindrivna maskiner valde föreningen att vända sig till Fastighetsägarna Service för hjälp, ett dotterbolag till branschorganisationen Fastighetsägarna Stockholm. De kom med ett förslag om att låta arbetshästar flytta träden istället för att på så sätt kunna bevara markens skick, en lösning som brf:en tyckte lät bra.&nbsp; <br>– Vi föreslog då att flytta stockarna med hjälp av hästar. Med hjälp av dem drog vi ihop stockarna och fick samma resultat som maskiner hade uppnått, men med ett mindre marktryck och bättre avtryck för miljön, säger Anna Drougge på Fastighetsägarna Service i ett pressmeddelande från bolaget. <br><br>Stockarna från de fällda träden drogs ihop till olika högar. På så sätt skapades faunadepåer som utgörs av kvarlämnad död ved som växter, svampar och tickor trivs i. Även smådjur och insekter kan dras till denna miljö, så för att underlätta för sådana att flytta in borrades hål i stockarnas kortsidor. <br><br>Besöket av hästarna väckte nyfikenhet i grannskapet. Grannföreningar och förskolor från närområdet bjöds på grillad korv och fick möjlighet att hälsa på de ståtliga djuren. Totalt kom cirka 50 personer. <br>– Tanken med att bjuda in förskolor och även boende från grannföreningarna är dels för att dela en ökad förståelse kring hur man kan arbeta med biologisk mångfald, dels för den sociala delen. Det blir en helhet som förhoppningsvis många kommer att prata om i lång tid framöver. Det är ett genomgående hållbarhetsprojekt helt enkelt, fortsätter Anna Drougge.<br><br>Enligt Karl Fonad, styrelseledamot i Brf Kantarellen 11, gick projektet med hästarna bättre än förväntat.<br>– Nu ser vi hur mycket ljus som kommer in och det har blivit mer naturmark som passar bra in i bostadsområdet. Det blev väldigt bra det här. Stort tack till Fastighetsägarna Service som kom med den här fantastiska idén! Att de samtidigt kom på att göra det här till en aktivitet, så att barn och boende får se det. Det är ju inte varje dag som man får se hästar släpa på stockar, säger han i pressmeddelandet.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 113
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'Fastighetsägarna Service'
id: 58b4daaa-69e7-4f1f-925a-c9534230823a
