title: 'Valueguard: Fortsatt boprisnedgång i huvudstaden'
ingress: |
  <p>Under första halvan av maj fortsatte bostadsrättspriserna i Stockholm att sjunka, efter en nedgång i april. Det visar Valueguards boprisindex.
  </p>
  
intro_image: /assets/img/img-4832.jpg
long_form:
  -
    type: text
    text: '<p>I <a href="https://bostadsrattsnytt.se/nyheter/boprisutveckling/2022-04-22-valueguard-sjunkande-laegenhetspriser-i-stockholm">mars 2022</a> skedde en inbromsning på marknaden för bostadsrätter i Stockholm, vilket följdes av en nedgång om 0,9 procent i april. Och även för första halvan av maj sjönk priserna i huvudstaden, enligt statistikproducenten Valueguards senaste boprisindex (HOX). Jämfört med april som helhet blir nedgången under första halvan av maj 1,7 procent. Under samma period gick bostadsrättspriserna i Göteborg ned med 1,3 procent, för april blev noteringen plus 0,1 procent. <br><br>Priserna på bostadsrätter i Malmö ökade med 1,5 procent förra månaden, samtidigt som utvecklingen på riksnivå landade på minus 0,4 procent. Efter säsongsjustering uppges resultatet dock bli plus 0,3 procent. I ett pressmeddelande ger Valueguard följande kommentar:<br><br>“Säsongsjusteringen i april blir kraftig för bostadsrätter. Det beror på att prisförändringarna i april varit ganska heterogena, särskilt på senare år. Exempelvis kom den stora nedgången i prisindex i början av coronapandemin i just april, år 2020. Därför uppmanar vi till försiktighet i tolkningen av denna månads säsongsjusterade värden.”</p><p><br>Indexet HOX baseras på en teknologi som tar hänsyn till bostadstyp och mäter den underliggande prisutvecklingen på bostadsmarknaden. Nasdaq OMX Valueguard-KTH Housing Index (HOX) har utvecklats i samarbete med KTH. Indexet distribueras av Nasdaq OMX och bygger på data från Svensk Mäklarstatistik AB och Lantmäteriet.</p>'
template: articles/article
sponsored: false
hide_from_home: false
artikel_typ: nyhet
views: 208
puff_font_size: 24
article_font_size: 24
topnews_font_size: 40
clicks: 0
link: '1'
categories: boprisutveckling
tags:
  - Valueguard
  - Toppnyhet
id: a317e535-94b7-483a-a86a-2a66f60ad0fa
