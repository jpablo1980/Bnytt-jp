title: 'Brf i tvist med sexbutik i källaren'
ingress: |
  <p>En bostadsrättsförening i Örebro sade ifjol upp hyresavtalet med en sexbutik i sin källare, men då butiken inte ville flytta har ärendet gått vidare till hyresnämnden. Det rapporterar Nerikes Allehanda.
  </p>
  
intro_image: /assets/img/30633905-vy-over-orebro.jpg
long_form:
  -
    type: text
    text: '<p>I Örebro har Brf Tomaten 2 på Ullavigatan tröttnat på att ha en sexbutik i källaren och valde därför ifjol att säga upp verksamhetens hyreskontrakt för lokalen. I syfte att stärka ekonomin vill de istället kunna använda utrymmet för bostadsändamål och upplåta det med bostadsrätt, enligt föreningens advokat. Sexbutiken drivs av företaget Tuttifrutti som dock motsatt sig uppsägningen och frågan har därför hamnat i Linköpings hyresnämnd. Det rapporterar lokaltidningen Nerikes Allehanda (NA), som även år 2020 skrev om Tuttifrutti eftersom butiken planerade att börja med nakenshower på fredagar.</p><p><br>Den 16 mars i år ska ett andra medlingssammanträde äga rum, det första hölls i höstas.&nbsp; &nbsp;<br>– Vi kan bara medla i det här ärendet. Kan man inte komma överens för det gå vidare till tingsrätten, säger handläggaren Emelie Wagell på Hyres- och arrendenämnden i Linköping till NA.<br><br>Enligt Tuttifruttis ombud, juristen Johann Binninge, kan inte bostadsrättsföreningens källare byggas om till bostäder utan föreningen använder bara det som svepskäl för att bli av med butiken. För att avtalet ska kunna sägas upp behövs ekonomisk bindning, vilket i detta fall saknas i och med att det inte går att ombilda till bostäder, menar han. <br>– Det är ett skyddsrum det handlar om. Det är inte bara takhöjden som är för låg, det finns inte heller ljusinsläpp, säger han till NA.&nbsp; &nbsp;<br><br>Enligt butikens ombud går Tuttifruttis verksamhet idag ut på att sälja vuxenleksaker och filmer, vilket han påpekar inte är något olagligt. För att gå med på att flytta kräver Tuttifrutti att få ett år på sig att avveckla verksamheten plus en kompensation på 350 000 kronor av bostadsrättsföreningen. Det är dock inte Brf Tomaten 2 villig att betala.&nbsp; <br>– Nej, det är inte acceptabelt, säger föreningens ordförande Erik Johansson till NA. Han tillägger också att de ska komma med ett motbud i samband med medlingen.<br><br>Bakgrunden till att föreningen vill säga upp butikens hyresavtal uppges helt enkelt vara att de inte vill ha den typen av verksamhet i huset. Och när det kommer till möjligheten att göra om utrymmet till bostäder är ordföranden optimistisk.<br>– Vår systerförening, Tomaten, har gjort det, så det borde vi också kunna göra, säger han till NA.<br><br>Medan tvisten pågått ska Tuttifrutti ha fått en ny ägare och telefonnummer till butiken är ur drift. Den nye ägaren har enligt NA inte velat uttala sig, utan istället hänvisat till butikens ombud.</p>'
template: articles/article
sponsored: false
hide_from_home: false
artikel_typ: nyhet
views: 1411
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - 'Nerikes Allehanda'
  - 'Hyres- och arrendenämnden i Linköping'
  - Toppnyhet
id: 25b82315-363f-4ddc-bf5b-935ee98759a1
