title: 'SEB: Hushållens boprisförväntningar faller'
ingress: |
  <p>I september vänder SEB:s Boprisindikator ned, efter att ha stigit sedan april i år.<br>– Länge har boprisförväntningarna trotsat den ekonomiska utvecklingen men till slut kom den väntade nedgången, säger bankens privatekonom Américo Fernández i ett pressmeddelande. <span></span>
  </p>
  
intro_image: /assets/img/62844402-utsikt-fran-vilstabacken-mot-froslunda.jpg
long_form:
  -
    type: text
    text: '<p>Efter att ha stigit sedan april 2023 vänder banken SEB:s Boprisindikator ned i september. Det handlar om en nedgång om nio enheter, från att ha legat på plus 15 i augusti till att nu landa på plus sex.&nbsp; <br><br>I september uppgår andelen hushåll som förutspår högre bopriser det kommande året till 35 procent, vilket är sex enheter lägre än i föregående mätning. Samtidigt tror 29 procent att priserna kommer bli lägre. I augusti uppgick andelen till 32 procent. Gruppen som tror på stillastående bopriser det kommande året uppgår nu till 24 procent, en uppgång med en enhet sedan förra månaden.&nbsp;</p><p>– Länge har boprisförväntningarna trotsat den ekonomiska utvecklingen men till slut kom den väntade nedgången. Den här månaden verkar den ekonomiska verkligheten och ett kyligt mottagande av den stora visningshelgen fått hushållen att dämpa sin framtidstro något. I höst väntar en räntetopp, svajiga elpriser och fortsatt urholkade plånböcker vilket samlat talar för en dämpad men också osäker boprisutveckling, säger SEB:s privatekonom Américo Fernández i ett pressmeddelande från banken. <br><br>På regional nivå noteras den största nedgången i Västra Götaland, från plus 26 ned till plus 3, följt av Stockholm där indikatorn går från plus 18 ned till plus 8. Mätningens enda uppgång noteras i Norrland, från plus tio upp till plus 15. <br><br>Boprisindikatorn är en månatlig undersökning som genomförs av Demoskop på uppdrag av SEB. Den bygger på runt 1 000 webbintervjuer och den senaste mätningen gjordes under perioden 29 augusti till femte september 2023.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 110
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SEB
  - Demoskop
id: a921f06f-6bae-4af2-910b-ff77782710d7
