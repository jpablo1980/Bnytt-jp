title: 'Risk för ketchupeffekt på bomarknaden 2024 – kan leda till bostadsbrist'
ingress: |
  <p>Under andra halvan av 2024 kommer bostadsmarknaden komma igång igen och det uppdämda flyttbehovet kan leda till en ketchupeffekt med bostadsbrist som följd. Det spår mäklarkedjan Svensk Fastighetsförmedling i en ny prognos.
  </p>
  
intro_image: /assets/img/skarmavbild-2023-12-19-kl.-11.12.47.png
long_form:
  -
    type: text
    text: '<p>Ett så lågt antal flyttar som under 2023 har inte noterats på svensk bostadsmarknad sedan 90-talets ekonomiska krasch. Svensk Fastighetsförmedling beskriver årets bostadsmarknad som iskall, men i en ny prognos från mäklarkedjan spås en ljusning under nästa år. <br>– Även om bostadsåret varit tufft för många så finns det trots allt flera ljusglimtar, främst under andra halvåret – det är fler personer som går på visning, det har till och med de senaste månaderna sålts fler villor än det gjordes motsvarande period förra hösten, säger Svensk Fastighetsförmedlings vice vd Erik Wikander i ett pressmeddelande. <br><br>Enligt prognosen inleds dock nästa år med en prisnedgång på någon procent för bostäder, följt av en mindre uppgång när Riksbanken sänker styrräntan. <br>– Inledningsvis kan vi se ytterligare någon procents priskorrigering nedåt på bostadsrätter, då de genomförda räntehöjningarna inte fullt ut slagit igenom i bostadsrättsföreningarnas månadsavgifter. I takt med att inflationen fortsätter vara låg och Riksbanken låter räntan ligga still, för att på ett halvårs sikt börja sänka räntan, kommer självförtroendet komma tillbaka till säljare och köpare, fortsätter Erik Wikander.<br><br>Antalet transaktioner på bomarknaden väntas också hamna på en normal nivå nästa år. Detta då det finns ett stort behov av livssituationsdrivna flyttar och ett uppdämt behov av flyttar sedan 2022. Främst är det på marknaden för befintliga bostäder som rörligheten kommer öka och inte inom nyproduktion, en marknad som bedöms ha “gått i ide för en lång tid framåt”. <br>– När bostadsmarknaden kommer igång kan det stora uppdämda flyttbehovet i kombination med nya livsstilsdrivna flyttar ge en ketchupeffekt som kommer att innebära bostadsbrist, tillägger Erik Wikander.<br><br>Jämfört med under pandemin då efterfrågan på större bostäder ökade, har fokus nu istället flyttats till smarta kvadratmeter och energieffektiva bostäder med mindre renoveringsbehov.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 973
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'Svensk Fastighetsförmedling'
id: 323d8524-bdb9-40e5-beb2-575087262d40
