title: 'Par krävs på miljoner – köpte lägenheter “yrkesmässigt”'
ingress: |
  <p>Ett par har under flera år köpt lägenheter i centrala Stockholm. De satte i system att köpa bostadsrätter som de renoverade och sålde med stor vinst. Skatteverket menar att deras verksamhet klassas som “yrkesmässig” och kräver cirka två miljoner av paret, skriver Dagens Nyheter.
  </p>
  
intro_image: /assets/img/mostphotos/1134180-cityscape-of-stockholm-sweden.jpg
long_form:
  -
    type: text
    text: '<p>En man i 40-årsåldern och en kvinna i 30-årsåldern köpte och renoverade totalt tio lägenheter i Stockholm under en femårsperiod. Dessa lägenheter renoverades, ofta för sexsiffriga summor. Lägenheterna såldes sedan och gav en god vinst till paret.</p><p>Lägenheterna fick i många av fallen snabbt nya ägare och en av bostäderna ägde paret endast i två månader. Dock hävdar paret att de bodde i lägenheterna och sålde dessa som privatpersoner. Mannen menar i ett svar till Skatteverket att de flyttat runt så mycket för att de inte kände till staden och ville testa olika stadsdelar. Både kvinnan och mannen menar att de ägt alla bostäder privat och att de inte ”bedrivit någon yrkesmässig handel med bostadsrätter”.</p><p>I en bedömning från Skatteverket, daterad den 13 december 2018, står det att omständigheterna visar att ”syftet med köpen inte har varit att använda lägenheterna för permanent boende eller som fritidsbostad”. Skatteverket menar att de tio lägenheterna ska anses som näringsbostadsrätter och inte privatbostäder. Eftersom uppgifterna som Skatteverket fått in från paret under flera år varit felaktiga krävs nu paret på en summa på totalt 2 071 394 kronor.</p>'
template: articles/article
sponsored: false
artikel_typ: nyhet
views: 19064
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 37
link: '1'
categories: ovrigt
tags:
  - Skatteverket
  - Toppnyhet
id: 18993bfe-9a7e-49ec-8945-26c1860270f8
