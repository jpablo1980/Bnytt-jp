title: 'Ny teknik ska göra bostadsaffärer tryggare'
ingress: |
  <p>En ny teknik, som nu testas av mäklarbolaget Norban, ska skapa tryggare bostadsaffärer. Affärerna ska bli mer transparenta och konsumentvänliga tack vare den så kallade blockkedjetekniken, rapporterar Upsala Nya Tidning.
  </p>
  
intro_image: /assets/img/mostphotos/15131262-maklarna-konkurrerar-om-forsaljning-av-bostader-1584557402.jpg
long_form:
  -
    type: text
    text: '<p>Att köpa en bostad är för många den största affären man genomför i livet. Dock saknar många konsumenter en trygghet i bostadsaffärerna. Enligt en tidigare undersökning från Svenskt Kvalitetsindex är det endast en av tio som har högt förtroende för fastighetsmäklarbranschen.</p><p><br></p><p>Nu ska mäklarbolaget Norban testa en ny teknik för att skapa en bättre och tryggare upplevelse för konsumenten. Upsala Nya Tidning (UNT) skriver att syftet med den nya tekniken är att öka transparensen för mäklararbetet, som bostadsvärderingar och budgivningar.&nbsp;</p><p><br></p><p>Den nya tekniken kallas blockkedjeteknik vilket gör att transaktioner kan ske direkt, utan mellanhänder, samtidigt som äktheten verifieras via databaser. Mest känd är blockkedjetekniken för att möjliggöra digitala valutor som Bitcoin, där transaktionerna sker utan varken manipulation eller mellanhänder.</p><p><br></p><p>Norban har redan börjat med blockkedjetekniken för att skapa så kallade smarta kontrakt. Än så länge har tekniken endast testats i en simulering. <br>– Ett smart kontrakt är egentligen bara ett datorprogram, i vilket villkoren i kontraktet är inprogrammerade. Det smarta kontraktet använder sig av blockkedjan, där underskrifter och inbetalningar sparas i en elektronisk journal, säger Mikael Ainalem,&nbsp; CTO på Norban, i ett pressmeddelande.</p><p><br></p><p>Blockkedjetekniken är ännu inte färdigutvecklad och den behöver ytterligare arbete för att kunna bli ett stående inslag i mäklarnas vardag. UNT skriver att målet är att inom en snar framtid kunna använda tekniken för att erbjuda konsumenterna tryggare, snabbare och billigare bostadstransaktioner.</p>'
template: articles/article
sponsored: false
artikel_typ: nyhet
views: 661
puff_font_size: 24
article_font_size: 24
topnews_font_size: 42
clicks: 0
link: '1'
categories: ovrigt
tags:
  - norban
  - 'upsala nya tidning'
  - blockkedjeteknik
id: 00eb7cd8-6685-4279-8180-5b493bf455f1
