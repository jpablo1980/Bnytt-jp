title: 'Stort intresse för solenergi hos brf:er – men få producerar egen'
ingress: |
  <p>Många som bor i bostadsrätt ser helst att föreningens el kommer från solenergi. Trots det har få brf:er installerat solceller. Det visar en undersökning som Sifo gjort.
  </p>
  
intro_image: /assets/img/mostphotos/30867429-bostadshus-med-solpaneler.jpg
long_form:
  -
    type: text
    text: '<p>Kantar Sifo har på uppdrag av HSB undersökt vilken inställning boende i bostadsrättsföreningar har till solenergi. Nästan 60 procent av de tillfrågade tyckte att det var viktigt att deras förening använde solenergi. I den gruppen ville var tredje att solelen skulle komma från solceller uppsatta på bostadsrättsföreningens egen fastighet. <br><br>Samtidigt uppgav endast tre procent att deras förening installerat solceller. På frågan om vilken energikälla de helst ville att föreningens el skulle komma ifrån, svarade den största andelen att de föredrog solenergi; 33 procent. Kärnkraft kom på andra plats med 14 procent, tätt följt av alternativet vattenkraft som fick 13 procent. <br><br>Enligt HSB innebär dagens lagstiftning för solel att bostadsrättsföreningar drabbas av energiskatt, om de använder det befintliga elnätet för transport av egenproducerad el mellan byggnader. Och förbudet mot att bygga interna elnät i bostadsfastigheter försvårar en optimal användning av taken. Det gör också det svårare att överföra överskott av solel till en byggnad med underskott.&nbsp;</p>'
template: articles/article
sponsored: false
artikel_typ: nyhet
views: 890
puff_font_size: 24
article_font_size: 24
topnews_font_size: 48
clicks: 29
link: '1'
categories: energi-och-miljo
tags:
  - Sifo
  - HSB
id: ee07af7b-0abd-4344-b135-4ed3be95bdc1
