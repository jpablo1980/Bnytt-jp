title: 'Sparandet bland brf:er i huvudstaden har ökat – utan att avgifterna höjts'
ingress: |
  <p>Av en ny rapport från HSB framgår bland annat att sparandet hos bostadsrättsföreningar i Stockholm ökat betydligt under 2020. Detta samtidigt som avgiftsnivåerna förblivit oförändrade.
  </p>
  
intro_image: /assets/img/stockholms-bostadsrattsbarometer-2021.jpg
long_form:
  -
    type: text
    text: '<p>Nyligen släppte den kooperativa bostadsorganisationen HSB en rapport om den ekonomiska utvecklingen bland bostadsrättsföreningar i huvudstaden: Stockholms bostadsrättsbarometer 2021. Resultaten som presenteras där indikerar till exempel att sparandet ökat markant under 2020 jämfört med 2019, samtidigt som avgiftsnivåerna varit oförändrade under perioden. <br><br>Att sparandet ökat beror, enligt HSB, istället på att föreningarnas drift- och räntekostnader blivit lägre samt att deras intäkter ökat. Exempelvis ska driftkostnader för el, värme och snöröjning ha sjunkit. <br>– Att sparandet ökar är självklart bra, men det är viktigt att undersöka vad som ligger bakom. Skrapar vi på ytan ser vi att det beror på yttre faktorer såsom sänkt ränta och lägre driftkostnader, snarare än medvetna och grundade beslut. Det kan skapa en falsk trygghet, säger HSB Stockholms analytiker Cecilia Jutell i ett pressmeddelande från organisationen.<br><br>År 2020 steg föreningarnas sparande med 10,5 procent jämfört med året innan. Dock visar rapporten att antalet föreningar som fortfarande har för litet sparande, i relation till framtida underhållskostnader, uppgår till tre av tio.&nbsp; <br><br>Rapportens resultat uppges vara baserat på en sammanställning av ekonomiska nyckeltal från 629 bostadsrättsföreningar i 19 av Stockholms läns kommuner. Både föreningar som är medlemmar i HSB och icke anslutna ska finnas med i urvalet. Det är nu tredje året i rad som organisationen givit ut rapporten Stockholms bostadsrättsbarometer.</p>'
template: articles/article
sponsored: false
hide_from_home: false
artikel_typ: nyhet
views: 181
puff_font_size: 24
article_font_size: 24
topnews_font_size: 38
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - HSB
  - Toppnyhet
id: 4ec50ab4-a888-47ab-ac2a-76cab8b8d53c
