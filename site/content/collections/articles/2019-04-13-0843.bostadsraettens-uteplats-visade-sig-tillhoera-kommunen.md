title: 'Bostadsrättens uteplats visade sig tillhöra kommunen'
ingress: |
  <p>En ung kvinna köpte en lägenhet med tillhörande uteplats nära Skärmabrinks tunnelbanestation. Efter köpet var klart fick kvinnan veta att uteplatsen inte tillhörde lägenheten – utan stod på kommunens mark. Det rapporterar SVT Nyheter.
  </p>
  
intro_image: /assets/img/mostphotos/11972588-skarmarbrink.jpg
long_form:
  -
    type: text
    text: '<p>Vid Skärmarbrinks tunnelbanestation i södra Stockholm köpte en ung kvinna en lägenhet för 2 650 000 kronor. Enligt SVT Nyheter satsade kvinnan alla sina sparade pengar på det nya boendet, som kom med en uteplats. Detta fanns med i både marknadsföringen och objektsbeskrivningen och bilden av en trevlig uteplats med både förmiddags- och eftermiddagssol målades upp av mäklaren. </p><p><br></p><p>Ett par veckor efter att kvinnan flyttat in i lägenheten fick hon veta att uteplatsen stod på kommunens mark, och kunde rivas när som helst. Till lägenheten skulle även ett källarförråd tillhöra, vilket visade sig vara felaktigt efter köpet. Kvinnan har låtit värdera lägenheten på nytt, utan förrådet och uteplatsen. Den nya värderingen visar ett förlorat värde på 150 000 kronor, en summa som kvinnan nu kräver av säljaren. </p><p><br></p><p>SVT nyheter har talat med universitetslektorn Jan Leidö, som forskar i juridik vid Umeå universitet. Enligt honom kan kvinnan få ersättning eller häva köpet om det visar sig att hon blivit felinformerad. Mäklaren som sålt lägenheten till kvinnan berättar för SVT att han inte fått information om att uteplatsen stått på kommunal mark, varken från säljaren eller från bostadsrättsföreningen.</p>'
template: articles/article
sponsored: false
artikel_typ: nyhet
views: 5769
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 29
link: '1'
categories: ovrigt
tags:
  - Skärmarbrink
  - SVT
  - uteplats
  - Toppnyhet
id: caf6385e-340b-43f7-bc59-c6569d584a77
