title: 'JM ser ljusning för nyproduktion i Stockholm'
ingress: |
  <p>Högre byggtakt och stigande priser. Det är tendenser som bostadsutvecklaren JM:s vd Johan Skoglund ser på marknaden för nyproducerade bostadsrätter i Stockholm, enligt tidningen SvD Näringsliv.
  </p>
  
intro_image: /assets/img/bilder_nyheter/Västerås_LM/jm.jpeg
long_form:
  -
    type: text
    text: '<p>Nyligen gjorde tidningen Svenska Dagbladet (SvD) Näringsliv en intervju med bostadsutvecklaren JM:s vd Johan Skoglund om marknaden för nyproduktion. Av artikeln framgår att prisutvecklingen på bostadsmarknaden nu ser ut att vända upp igen efter tre “svaga år”, en tendens som även går att se på marknaden för nyproducerade bostadsrätter. Samtidigt påverkas utvecklaren fortfarande av tidigare års resultat.<br>– Vi brukade starta mellan 1 300 och 1 400 nya bostäder i Stockholm årligen, men när priserna sjönk hösten 2017 och 2018 sänkte vi produktionsstarterna till cirka 1 000 per år. Så vi har haft en lägre volym med lägre priser än innan och får därmed lägre resultat i Stockholm, förklarar Johan Skoglund för SvD.<br><br>Men JM:s delårsrapport för kvartal ett 2021 visar på ett uppsving för försäljningen av nyproducerat. Med förbokningar inräknat uppges utvecklaren ha köpare till 77 procent av den säljstartade produktionen, en högre nivå än på flera år. <br>– I den nyproduktion som vi i första kvartalet rullat ut på Stockholmsmarknaden sätter vi kanske tio procent högre priser än för ett par år sedan. Vi kan byggstarta mer och vi är på väg tillbaka till de nivåer som rådde 2017, säger Johan Skoglund till SvD. <br><br>Det överutbud som funnits på nyproduktionsmarknaden i Storstockholm sedan 2018 ser nu ut att ha halverats, enligt statistik från bostadssajten Booli. Samtidigt syns en mindre prisuppgång. <br>– Det ser bra ut för oss som bygger bostäder utifrån vad vi idag vet. Nollränta från riksbanken och tillväxt i ekonomin ökar optimismen, fortsätter Johan Skoglund.<br><br>Då efterfrågan på nyproduktion ökat igen i Stockholm har JM nu flera stora projekt igång i huvudstaden. Bland dessa finns brf-projekt vid Alviks strand, Täby Galopp och på Södermalm. Utvecklaren har också en förhoppning om att under 2021 eller 2022 kunna starta ett höghusprojekt med 650 lägenheter vid Årstaviken.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 161
puff_font_size: 24
article_font_size: 24
topnews_font_size: 44
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - SvD
  - JM
  - toppnyhet
id: efd0c33f-088f-4bcd-a9d0-5e255844826d
