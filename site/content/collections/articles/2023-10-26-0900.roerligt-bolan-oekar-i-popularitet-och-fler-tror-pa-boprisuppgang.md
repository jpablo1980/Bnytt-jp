title: 'Rörligt bolån ökar i popularitet och fler tror på boprisuppgång'
ingress: |
  <p>Allt fler skulle välja att inte binda bolånet om de tecknade ett nytt idag eller förnyade ett gammalt. Och en stor majoritet tror på stigande bopriser framöver. Det visar en ny undersökning från bostadskreditinstitut Ordna Bolån.
  </p>
  
intro_image: /assets/img/img-4635-1698230370.jpg
long_form:
  -
    type: text
    text: '<p>På uppdrag av bostadskreditinstitut Ordna Bolån genomför företaget Nepa en månatlig och riksrepresentativ undersökning kallad Ordnas Bolånebarometer, där privatpersoner får svara på frågor om bostads- och bolånemarknaden i Sverige. <br><br>Resultaten för september indikerar att andelen personer som hade valt rörligt vid nytecknande eller förnyelse av bolån i nuläget har ökat sedan augusti, från 33,4 procent till 44 procent. <br>– Den rörliga räntan har visat en stadig nedgång i popularitet sen i maj, men nu vänder trenden tydligt. I september uppger hela elva procentenheter fler att de hade valt rörligt. Det är den näst högsta noteringen under året. Bara maj visade en marginellt högre siffra. Sannolikt beror trendbrottet på att fler förstår att inflationen toppat och väljer det rörliga alternativet för att vara med om lägre räntor framöver, säger Ordna Bolåns vd Hemad Razavi i ett pressmeddelande från kreditinstitutet. <br><br>Han tillägger att bolån med två års bindningstid tidigare varit ett ganska populärt val, men att alternativet nu tappat mest av de olika bindningstiderna. Samtidigt uppges ettåringen stå pall med endast en liten korrigering. <br><br>En annan fråga som ställdes i undersökningen rörde förväntningar på bopriserna de närmaste sex månaderna. Andelen optimister visade sig vara 30 procent större än pessimisterna. I augusti ska pessimisterna ha varit i majoritet. Sedan inledningen av 2023 har andelen som förutspår sjunkande bopriser gått från 46 procent ned till 24 procent i september.<br>– Att andelen som är optimistiska på framtida prisutveckling ökat markant efter sommaren speglar väl det ökade intresse som syns på marknaden i form av fler kundmöten senaste månaderna. Dock speglar det ännu inte faktiska försäljningsvolymen på marknaden, där de flesta visserligen ser att vi är nära räntetoppen, men ändå vill vänta och verkligen få det bekräftat innan de gör slag i sak, säger Svensk Fastighetsförmedlings vice vd Erik Wikander i pressmeddelandet.<br><br>Bolånebarometern för september ska ha besvarats av 400–500 personer i åldrarna 25–59 år. Bostadskreditinstitutet Ordna Bolån är en del av Svensk Fastighetsförmedling.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 291
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'Ordna Bolån'
  - 'Svensk Fastighetsförmedling'
id: 72c616c5-d02b-49ff-9f51-11eb50e0b29e
