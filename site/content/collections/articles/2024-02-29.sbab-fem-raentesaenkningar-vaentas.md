title: 'SBAB: Fem räntesänkningar väntas'
ingress: |
  <p>I SBAB:s senaste utgåva av rapporten Bomarknadsnytt framgår det att banken spår att styrräntan kommer att sänkas fem gånger framöver och detta med start i maj.
  </p>
  
intro_image: /assets/img/mostphotos/64002829-feb-1-2024.jpg
long_form:
  -
    type: text
    text: '<p>Fyra gånger per år släpper SBAB sin rapport Bomarknadsnytt där den ekonomiska utvecklingen, både globalt och i Sverige, tas upp ihop med läget på bostadsmarknaden. I den senaste rapporten, som publicerades den 22 februari, skriver SBAB att de spår att styrräntan är på väg ned. Eftersom inflationsmålet är uppnått tror SBAB att Riksbanken kommer att sänka styrräntan stegvis, och detta med start i maj i år. Efter det spår SBAB att räntan sänks ytterligare fyra gånger, för att sedan komma ner på 2,75 procent i slutet av året. I början av nästa år kommer därmed de rörliga bolåneräntorna ligga under fyra procent och i januari 2026 bedöms den rörliga bolåneräntan att ligga runt 3,3 procent.</p><p>– Får vi rätt i vår prognos för styrräntan bör de rörliga bolåneräntorna ligga under 3,5 procent i januari 2026. Det innebär i så fall en rejäl lättnad för de högst belånade hushållen. Samtidigt tror vi inte att de rörliga bolåneräntorna faller mer än så,&nbsp; säger Robert Boije, chefsekonom på SBAB, i ett pressmeddelande.&nbsp;<br><br></p><p>Tack vare att räntorna sänks kan bostadspriserna stiga under året. SBAB skriver i rapporten att de spår att bostadspriserna stiger med två procent under 2024. Åren därefter kan priserna öka ytterligare när de långa bolåneräntorna sjunker. Samtidigt finns det rekordmånga bostäder ute till salu vilket håller priserna nere och att många bostadsrättsföreningar höjer avgifterna är inte heller positivt för boprisutvecklingen.&nbsp;</p><p>– Osvuret är bäst när det gäller bostadspriserna. Någon klang och jubelföreställning ser vi dock inte framför oss, även om räntorna är på väg ner och det troligen finns ett visst uppdämt behov av att byta bostad. Många bostadsrättsföreningar behöver troligen höja avgifterna under våren då de generellt sett inte höjts i paritet med de kostnadsökningar och den ränteuppgång som varit. Från att ha justerat avgifterna vid årsskiftet har troligen en hel del föreningar valt en mer trappstegsliknande modell för att inte behöva chockhöja avgifterna på ett bräde, säger Robert Boije.</p>'
template: articles/article
sponsored: false
hide_from_home: false
artikel_typ: nyhet
views: 1127
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - toppnyhet
  - bomarknadsnytt
  - styrränta
  - riksbanken
  - sbab
id: f70ec714-98cd-49e3-aba6-c4b48af27d74
