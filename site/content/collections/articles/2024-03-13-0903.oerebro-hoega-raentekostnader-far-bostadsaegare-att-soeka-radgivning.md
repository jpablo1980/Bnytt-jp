title: 'Örebro: Höga räntekostnader får bostadsägare att söka rådgivning'
ingress: |
  <p>En ny målgrupp har sedan årsskiftet ansökt om ekonomisk rådgivning hos föreningen Eksam i Örebro. Det handlar om bostadsägare som inte längre kan hantera de höga ränteutgifterna på sina bolån. Detta enligt Sveriges Radio P4.
  </p>
  
intro_image: /assets/img/45987718-orebro-storgatan.jpg
long_form:
  -
    type: text
    text: '<p>Eksam är en ideell förening som erbjuder ekonomisk rådgivning till skuldsatta i Örebro. I år har en ny målgrupp tillkommit, vilken utgörs av personer som vänt sig till föreningen då högre räntekostnader för bolån fått deras ekonomi att krascha. Det rapporterar Sveriges Radio (SR) P4 Örebro. <br><br>Inslaget inleds med ett konstaterande om att de ekonomiska kalkylerna nu har börjat spricka för hus- och lägenhetsägare. Därefter följer en intervju med Eksams verksamhetschef Åse Sundkvist. <br>– Man har pratat så länge om det här med att nu kommer vi märka av den här ekonomiska utsattheten och att fler grupper får det tufft, men nu upplever vi att det kommer. Det är många som ska lägga om sina lån och man får helt andra räntor. Man kanske har haft en buffert men nu är den slut, säger hon.<br><br>Gällande den nya målgruppen som tillkommit i början av 2024 så handlar det om ett tiotal ansökningar under januari och februari. Hos Eksam har man tillfälligt blivit tvungna att pausa tidsbokningen, kön för nybesök sträcker sig fram till mitten av maj i år.&nbsp; <br><br>Enligt SR omförhandlades många svenskars bundna lån ifjol, mer än två tredjedelar. <br>– Minsta lilla störning som blir nu så klarar man sig inte ekonomiskt längre och man är inte van att hantera det, och hantera den stora stress som blir när man hamnar i ekonomiska svårigheter, säger Åse Sundkvist till SR.</p>'
template: articles/article
sponsored: false
hide_from_home: false
artikel_typ: nyhet
views: 259
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - SR
  - 'P4 Örebro'
  - Eksam
id: 23247405-22cf-45b1-a30c-756bfce755dd
