title: 'Brf-kunder till Com Hem och Boxer kan förlora TV4 – igen'
ingress: |
  <p>Den 30 oktober kan tusentals brf:er med kabel-tv via Com Hem eller Boxer återigen förlora TV4-kanalerna och C More, då kanal-avtalet med Telias bolag TV4 Media löper ut. Detta enligt ett pressmeddelande. Sist det hände var i december 2019.
  </p>
  
intro_image: /assets/img/com-hem-tv-hub-kanaler-1024x576.jpg
long_form:
  -
    type: text
    text: '<p>Förra året, den tionde december klockan 23:59, släcktes TV4-kanalerna och C&nbsp;More&nbsp;ned för kunder med kabel-tv via&nbsp;Com&nbsp;Hem eller Boxer. Något som <a href="https://bostadsrattsnytt.se/nyheter/ovrigt/2019-12-12-sa-manga-brf-er-aer-utan-tv4">Bostadsrättsnytt</a> då rapporterade om. För&nbsp;tv-leverantören&nbsp;Com&nbsp;Hems del drabbades runt 12 000&nbsp;brf:er&nbsp;med drygt 730 000 hushåll i bostadsrätter.&nbsp; <br><br>Orsaken till nedsläckningen av kanalerna uppgavs vara att&nbsp;Com&nbsp;Hems avtal med Telia (som äger Bonnier Broadcasting och TV4 Media där TV4-kanalerna ingår) hade löpt ut utan att parterna kommit överens om förnyelse. I slutet av december 2019 kom parterna överens, avtalet förlängdes och kunderna fick tillbaka kanalerna.&nbsp; &nbsp;<br><br>Nu finns risken att kunderna förlorar tv-kanalerna igen. Av ett pressmeddelande från&nbsp;Com&nbsp;Hem, daterat 27 oktober 2020, framgår att det avtal som slöts mellan parterna i december 2019 löper ut nu på fredag. Och något avtal om förlängning ska ännu inte ha tecknats. Om inget avtal sluts i tid så släcks kanalerna på fredag kl 23:59 hos berörda kunder. <br><br>Enligt Joel&nbsp;Ibson, kommunikationsansvarig på&nbsp;Com&nbsp;Hem, är antalet&nbsp;brf:er&nbsp;med kabel-tv via leverantören fortfarande runt 12 000.&nbsp;</p><p><b>Hur stor är risken att kanalerna släcks ned på fredag?&nbsp;<br></b>– Telia har sagt nej till att förlänga det avtal vi kom överens om i december och kräver istället en kraftig prisökning. Det har gjort att vi hamnat i nya förhandlingar och tyvärr upplever vi att det finns en överhängande risk för att vi inte ska komma överens innan nuvarande avtal går ut på fredag natt. Därför valde vi att gå ut och förvarna om detta på tisdagen, dels genom ett pressmeddelande, men också genom specifik kommunikation till fastighetsägare, säger Joel Ibson till Bostadsrättsnytt.&nbsp;<br><b><br>Vad tänker ni kring läget ni befinner er i just nu, och utsikterna att få till en lösning?&nbsp;<br></b>– Vi kommer att göra allt vi kan för att få till en förlängning av nuvarande avtal, eller komma överens om ett nytt avtal, innan fredag natt. Men det är tyvärr svårt att lova något i dagsläget.</p><p><br>I tidningen Expressen kommenterar Charlie Forsberg, kommunikationschef på TV4 Media (ett bolag under Bonnier Broadcasting), den uppkomna situationen: <br>– Skulle&nbsp;Com&nbsp;Hems kunder bli av med TV4 mitt under en pågående global pandemi kommer tittarna kunna se den linjära TV4-kanalen gratis på TV4 Play, precis som på en vanlig tv, skriver han i ett sms till tidningen.&nbsp;</p><p><br></p><p><b>Uppdatering 31 oktober 2020:</b></p><p>Av ett nytt pressmeddelande från Com Hem framgår att parterna nu ska ha kommit överens om en tillfällig förlängning av avtalet, fram till den första november i år klockan 23:59.</p><p>”Just nu pågår förhandlingar mellan Com Hem och TV4 Media om ett långsiktigt avtal om rätten att sända TV4-kanalerna och C More. Något nytt avtal är ännu inte undertecknat, men parterna har kommit överens om att förlänga det befintliga avtalet till klockan 23:59 den 1 november 2020.”</p><p>Totalt uppges 2,1 miljoner hushåll kunna förlora TV4-kanalerna och C More om inget nytt avtal kommer på plats den första november.</p>'
template: articles/article
sponsored: false
hide_from_home: false
artikel_typ: nyhet
views: 297
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - 'Com Hem'
  - Telia
  - TV4
  - Expressen
  - 'Bonnier Broadcasting'
  - 'TV4 Media'
  - Toppnyhet
id: 20b169b4-76fc-46da-b300-0317c9f33fda
