title: 'Västerås största laddstation för elbilar invigd'
ingress: |
  <p>De boende i Brf Kolarhagen, Västerås, har nu fått 43 laddplatser för elbilar att dela på, och många fler kan det bli. Det berättar föreningens fastighetsförvaltare, Ulf Holgersson, för Bostadsrättsnytt.
  </p>
  
intro_image: /assets/img/bilder_nyheter/20190511_100338_.jpg
long_form:
  -
    type: text
    text: |
      <p>Nyligen invigdes en stor installation av laddplatser för elbilar i Västerås, avsedd för boende i Brf Kolarhagen. Detta enligt ett pressmeddelande från Mälarenergi, leverantören av laddstationen.  
      
      Bostadsrättsföreningen i fråga är belägen vid Östra Malmaberg i Västerås. I samband med invigningen ska leverantören ha demonstrerat hur laddplatserna fungerar med ett urval av laddningsbara bilar. Installationen uppges vara Västerås största i sitt slag. <br><br>43 laddplatser för elbilar står nu klara för föreningens medlemmar, och det har förberetts för runt 75 ytterligare som kan färdigställas vid behov. Det berättar föreningens fastighetsförvaltare, Ulf Holgersson, för Bostadsrättsnytt. Och initiativet har tagits emot väl. <br>– De flesta boende tycker att det är en bra idé, men vi har inte så många elbilar här ännu. Intresset finns i föreningen för att kunna köra miljövänligt, men vi måste ju ha platserna först innan medlemmarna kan köpa bilarna, säger Ulf Holgersson. <br><br>Enligt pressmeddelandet började allt med att Brf Kolarhagen fick information av Länsstyrelsen och Naturvårdsverket om Klimatklivet, vilket enligt naturvardsverket.se är ett stöd för åtgärder som kan minska utsläpp av koldioxid på lokal nivå. Föreningen valde därefter att ansöka om bidraget för installationen av laddplatserna, och vidare valdes Mälarenergi till leverantör av dessa. <br><br>Och efterfrågan på platser där elbilar kan laddas uppges vara stor i Mälardalen. I pressmeddelandet står det att “allt tyder på” att fler bostadsföreningar kommer att installera laddplatser framöver. <br><br>Mälarenergi är ett kommunägt bolag inom infraservice, som levererar el, värme, vatten, kyla och kommunikationslösningar till kunder i Mälardalen.&nbsp;&nbsp;<br></p>
      
template: articles/article
sponsored: false
artikel_typ: nyhet
views: 1092
puff_font_size: 24
article_font_size: 24
topnews_font_size: 48
region:
  - be2b6036-73b1-4f95-9957-4ad5bcabc684
clicks: 26
link: '1'
categories: energi-och-miljo
tags:
  - 'Brf Kolarhagen'
  - Mälarenergi
  - Naturvårdsverket
  - Länsstyrelsen
  - Klimatklivet
id: 946899f9-7f9f-4088-ba23-fd660e403458
