title: 'Hyresgäster i Sätra vill stoppa ombildning'
ingress: |
  <p>Boende i en hyresfastighet i Sätra inom Stockholms kommun har tillsammans med Hyresgästföreningen Skärholmen mejlat politiker, i syfte att få en köpstämma angående ombildning till bostadsrätter ogiltigförklarad på grund av att ombildningsprocessen "hanterats felaktigt". Det rapporterar Mitt i Skärholmen.
  </p>
  
intro_image: /assets/img/25191361-tunnelbanestation-satra.jpg
long_form:
  -
    type: text
    text: '<p>Enligt lokaltidningen Mitt i Skärholmens rapportering har ombildningar av hyresrätter till bostadsrätter i en fastighet i Sätra orsakat “hetsiga interna diskussioner”. Bland annat på grund av att antalet lägenheter som Stockholms stad avsatt för ombildning nu uppgår till 101, vilket är betydligt fler än de 38 som var det ursprungliga målet. Den 17 december i fjol hölls en köpstämma där ombildningen röstades igenom.<br><br>Flera hyresgäster i den berörda fastigheten Bysätra 1 uppges känna sig överkörda då de upplever att processen inför ombildandet inte fungerat som den ska. <br><br>Tillsammans med den lokala Hyresgästföreningen Skärholmen har de nu, via mejl, vänt sig till politiker som bostadsborgarrådet Dennis Wedin (M) och bostadsminister Märta Stenevi (Mp) med kritiken. <br>– Vi vill att köpstämman ska ogiltigförklaras eftersom processen fram till stämman i flera avseenden har hanterats felaktigt. Den har inte följt Stockholms stads framtagna guide om hur det ska gå till, säger Evy Törnquist i Sätra som är en av medlemmarna i “Bysätra 1 mot ombildning”.<br><br>Hon tillägger också att hyresgäster utsatts för påtryckningar. Att lägenheterna kommer att säljas för betydligt lägre belopp än marknadspris, “trots tidigare löften om motsatsen”. Vidare uppges att köpstämman ska ha hållits via fullmakter, som en och samma styrelseledamot stått för, och poströstning vilket lett till att hyresgästerna inte själva kunnat delta. <br><br>Politikerna ska också ha fått frågan om var låginkomsttagare som inte har råd med en bostadsrätt eller möjlighet att betala hyran för en nyproducerad lägenhet ska bo.<br><br>Dennis Wedin har per mejl meddelat Mitt i att köpstämman gått rätt till i enlighet med lagen, samt att en oberoende observatör varit närvarande. I mejlet lyfter han också Stockholmshusen, ett hyresrättsprojekt från allmännyttan som “tack vare serieproduktion drar ner kostnaden att bygga och därmed hyror vid nyproduktion”.<br><br>Bostadsminister Märta Stenevi ska ha avböjt att kommentera.</p>'
template: articles/article
sponsored: false
hide_from_home: false
artikel_typ: nyhet
views: 557
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Mitt i Skärholmen'
  - 'Hyresgästföreningen Skärholmen'
  - 'Stockholms stad'
  - Toppnyhet
id: a2f25263-f946-4d1c-a0bd-303be649a1e1
