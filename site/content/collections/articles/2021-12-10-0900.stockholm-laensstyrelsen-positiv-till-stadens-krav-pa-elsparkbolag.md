title: 'Stockholm: Länsstyrelsen positiv till stadens krav på elsparkbolag'
ingress: |
  <p>I ett försök att få ordning på elsparkcyklarna i Stockholm ställde kommunen tidigare i år olika krav på elsparkbolagen, exempelvis att de ska ha polistillstånd för sin verksamhet. Flera av bolagen överklagade begränsningarna men länsstyrelsen godkände åtgärderna som staden vidtagit, ett beslut som nu även det har överklagats. Det skriver DN.
  </p>
  
intro_image: /assets/img/43695130-julpyntning-med-lysande-elsparkcyklar.jpg
long_form:
  -
    type: text
    text: '<p>För att få bukt med den oreda som elsparkcyklar orsakat i Stockholm, valde kommunen tidigare i år bland annat att införa ett maxantal för fordonen ifråga och ställa krav på att elsparkbolagen skulle ha polistillstånd för uthyrning av elsparkcyklar. <br><br>Begränsningarna överklagades av flera berörda bolag men nu har länsstyrelsen godkänt åtgärderna. Detta enligt tidningen Dagens Nyheters (DN) rapportering. Vad myndigheten tittat på är kommunens tillämpning av ordningslagen.<br>– Länsstyrelsen bekräftar att vi har rätt att vara hårdare mot elsparkcykelbolagen. Det är ett positivt besked för alla som rör sig i Stockholm. Vi behöver komma till rätta med oredan på gatorna så snabbt som möjligt, säger stadens trafikborgarråd Daniel Helldén (MP) i en kommentar i DN.<br><br>Genom lokala föreskrifter i ordningslagen är det tänkt att de runt 23 000 elsparksyklar som finns i Stockholm ska minskas ned till 12 000 i början av nästa år. Samtidigt ska de sju elsparkbolag som i dagsläget är verksamma i staden reduceras till tre. I mitten av december behandlar trafiknämnden förslaget om att införa ett tak för antalet elsparkcyklar i Stockholm.&nbsp; <br><br>Enligt DN har fem elsparkbolag redan överklagat länsstyrelsens beslut till förvaltningsrätten. En som tror att bolagen har stor chans att vinna där är Olle Lundin, professor i förvaltningsrätt vid Uppsala universitet.&nbsp; <br>– Det finns inget stöd i ordningslagen för det kommunen håller på med. Beslutet saknar rättslig grund, ska han tidigare ha sagt till DN.<br><br>Men Daniel Helldén är av en annan åsikt och menar att kommunen måste kunna sätta ned foten mot bolag som inte sköter sig.<br>– Jag har svårt att se att juristerna på förvaltningsrätten skulle göra en helt annan bedömning än sina kollegor på länsstyrelsen. Stockholm måste ha rätt att säga nej till bolag som missbrukar vår gemensamma mark, säger han i DN:s artikel.</p>'
template: articles/article
sponsored: false
hide_from_home: false
artikel_typ: nyhet
views: 140
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - DN
  - 'Stockholms stad'
id: 0d8d6b2c-4d3b-4aac-be63-7b987536b103
