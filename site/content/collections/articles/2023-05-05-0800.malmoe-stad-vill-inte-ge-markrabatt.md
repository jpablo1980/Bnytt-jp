title: 'Malmö stad vill inte ge markrabatt'
ingress: |
  <p>Att som brf hyra marken som föreningens fastighet står på kan bli en dyr historia. HSB Malmö vill att föreningar ska få köpa loss marken till ett rabatterat pris men det vill inte Malmö stad, rapporterar SVT Nyheter.
  </p>
  
intro_image: /assets/img/mostphotos/6362127-panoramic-aerial-view-of-malmo-sweden-1683195993.jpg
long_form:
  -
    type: text
    text: '<p>Det var när bostadsrättsföreningen Valby i Malmö fick en höjning av sin tomthyra på flera tusen procent som HSB Malmö gick ut med en önskan om att Malmö stad ska ge föreningarna rabatt. Denna rabatt ska gälla när föreningarna köper loss marken från staden.</p><p>&nbsp; <br><br>SVT Nyheter skriver att anledningen till att HSB Malmö vill se att bostadsrättsföreningarna som står på Malmö stads mark köper loss marken är för att flera föreningar fått liknande hyreshöjningar som Valby. Om en villaägare skulle köpa loss tomt från kommunen får denne köpa för närmare halva marknadsvärdet.</p><p>– Skulle man gå in med en rabatt så att villaägare och bostadsrättsföreningar får samma villkor, då skulle många fler kunna köpa loss, säger HSB Malmös vd Michael Carlsson till SVT Nyheter.</p><p>&nbsp; <br><br>Malmö stad är inte intresserade av att ge bostadsrättsföreningar rabatt. SVT har talat med Andreas Schönström (S) som är ordförande i Malmö stads tekniska nämnd. Han berättar att det är invånarna i Malmö som tjänar på höga tomtavgifter.</p><p>– Om vi inte drar in de här 169 miljonerna på tomträttsavgälder måste vi ta ut det i skattemedel. Och vad säger vi till grannarna som redan har betalat 100 procent av markens värde? Vad är rättvisan i det? Säger han till SVT.<br><br><br>Andreas Schönström säger också att det i praktiken inte blir dyrare för bostadsrättsföreningar jämfört med för villaägare då man är fler som delar på kostnaden i ett flerbostadshus.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 393
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: ovrigt
tags:
  - 'svt nyheter'
  - 'malmö stad'
  - tomträtt
  - tomthyra
  - markhyra
  - hsb
  - toppnyhet
id: 3e204503-8491-42a9-86e7-1e01c9b4cfcc
