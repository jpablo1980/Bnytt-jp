title: 'Västra Götaland: Bolag planerar för två brf:er i ny stadsdel'
ingress: |
  <p>I den nya stadsdelen Pedagogen Park i Mölndal utanför Göteborg planerar bolaget Aspelin Ramm för två nya brf:er. Detta enligt ett pressmeddelande från Bjurfors som fått i uppdrag att sälja bostäderna.
  </p>
  
intro_image: /assets/img/parkhus1_odlaren.png
long_form:
  -
    type: text
    text: '<p>Pedagogen Park är en stadsdel under utveckling i Mölndal utanför Göteborg, där fastighetsbolaget Aspelin Ramm bland annat ska uppföra två nya bostadsrättsföreningar. <br><br>Den ena, Brf Växthuset med 42 lägenheter, säljstartade i höstas och även bygget av den påbörjades ifjol. Den första våningen med bostäder i föreningen kommer att finnas på plan fem och i längst ned i huset blir det en ICA-butik. Högst upp görs rum för en gemensam takterrass med ett växthus. Tid för inflyttning i bostäderna har preliminärt satts till juni nästa år. <br><br>Den andra föreningen har fått namnet Brf Odlaren och kommer innehålla 48 lägenheter. Enligt ett pressmeddelande från mäklarföretaget Bjurfors, som fått i uppdrag att sälja bostadsrätterna, finns ett stort intresse för projektet.<br>– Vi har precis haft säljstart och det är ett fint intresse vi mottagit från en bred målgrupp. Det är roligt att se att denna typ av boende, i ett område med naturen och grönskan i fokus, lockar unga som gamla, säger Bjurfors Nyproduktion Göteborg försäljningschef Regina Svantesson i pressmeddelandet. <br><br>Samtliga lägenheter i Brf Odlaren kommer antingen få balkong eller uteplats. Markarbeten för projektet beräknas kunna påbörjas i maj 2022 och inflyttning i bostäderna kan preliminärt starta under våren 2024.<br><br>Information om föreningarna har hämtats från pressmeddelandet och Aspelin Ramms hemsida. Andra aktörer som ska påbörja markarbeten för nya bostäder i stadsdelen under 2022 är Skanska, OBOS och Götenehus.<br><br>Där Pedagogen Park nu utvecklas ligger huset Pedagogen från 1974 som givit namn åt stadsdelen. Huset uppfördes från början för Göteborgs universitets lärarutbildning. Byggnaden ägs idag av Aspelin Ramm Fastigheter och har gått från läroplats till att bli företagspark med nära 40 företag.<br></p>'
template: articles/article
sponsored: false
hide_from_home: false
artikel_typ: nyhet
views: 156
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - Bjurfors
  - 'Aspelin Ramm'
  - Skanska
  - OBOS
  - Götenehus
id: cbf2e2b1-a8f2-4eb6-9dae-83b50eb82549
