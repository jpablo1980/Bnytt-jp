title: 'Minskad fördel för säljarna på Stockholms bostadsmarknad'
ingress: |
  <p>I den senaste Mäklarpanelen från Fastighetsbyrån framkommer det att säljarna fortfarande har fördel på marknaden, men övertaget minskar för tredje månaden i rad.
  </p>
  
intro_image: /assets/img/mostphotos/51273227-stockholm-sweden-scenic-skyline-view-of-famous-tower.jpg
long_form:
  -
    type: text
    text: '<p>Fastighetsbyrån har tillfrågat 426 av företagets mäklare runt om i Sverige om att besvara enkäten Mäklarpanelen. I den senast genomförda enkäten, som handlar om oktober, fick mäklarna svara på för vem bostadsmarknaden är mest fördelaktig just nu. I Stor-Stockholm blev svaret 6,36 på en skala 0-10 där 0 motsvarar köparna och 10 säljarna. När samma fråga ställdes i april var svaret 7,71.&nbsp;</p><p>–Trenderna vi sett ett tag blir ännu tydligare nu. Vi ser en fortsatt avmattning på marknaden som helhet även om säljarna fortfarande har övertaget. Det finns en lite större avvaktan hos köparna och vi går mot en mer balanserad marknad. Vi kan också se en stor skillnad i både utbud och efterfrågan mellan olika bostadstyper. Utifrån mäklarnas öppna svar blir det mer och mer tydligt att efterfrågan är svagare på mindre bostadsrätter, säger Johan Engström, vd på Fastighetsbyrån, i ett pressmeddelande.&nbsp;</p><p><br></p><p>I Mäklarpanelen besvarades även för vilka nyproduktionsmarknaden är mest fördelaktig just nu. I Stor-Stockholm landade snittet på 5,29. Även här går det att se att fördelen för säljarna minskar då siffran i september låg på 5,56.</p><p>– Jag tycker att nyproduktionsmarknaden generellt är i bra balans. Men sedan kan det givetvis skilja sig från projekt till projekt. Nyproduktionsmarknaden har alltid en eftersläpning mot den ”vanliga bostadsmarknaden” så det gäller verkligen för bostadsutvecklarna att göra sin research och lyssna på signaler från den lokala marknaden. Vilken typ av bostäder som efterfrågas kan skilja sig mycket mellan olika orter och områden, säger Henrik Lenander, affärsområdesansvarig nyproduktion på Fastighetsbyrån.</p>'
template: articles/article
sponsored: false
hide_from_home: false
artikel_typ: nyhet
views: 174
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - fastighetsbyrån
  - mäklarpanelen
  - toppnyhet
id: 56486698-de25-45bf-bff3-e43c54599efa
