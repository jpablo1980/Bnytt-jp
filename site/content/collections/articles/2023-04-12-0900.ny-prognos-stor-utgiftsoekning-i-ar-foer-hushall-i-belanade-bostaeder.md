title: 'Ny prognos: Stor utgiftsökning i år för hushåll i belånade bostäder'
ingress: |
  <p>Kostnaderna för svenska hushåll med lån för ägda bostäder ser ut att kunna öka rejält under 2023, enligt beräkningar som SBAB gjort på uppdrag av SR Ekot. De främsta skälen till utvecklingen uppges vara högre räntor och dyrare mat.
  </p>
  
intro_image: /assets/img/skarmavbild-2023-04-12-kl.-09.02.44.png
long_form:
  -
    type: text
    text: '<p>År 2023 kommer svenska hushålls utgifter bli betydligt högre. Det visar beräkningar som banken SBAB gjort på uppdrag av Sveriges Radio (SR) Ekot. För en vanlig barnfamilj i villa och tre miljoner kronor i bolån, samt en årlig elförbrukning på 15 000 kilowattimmar, beräknas kostnaderna stiga med 59 000 kronor. Största delen består i ökade räntekostnader om 48 000 kronor, medan matpriserna spås stiga med 11 000 kronor.<br><br>Banken har också tittat på den ekonomiska situationen för ett genomsnittligt ensamhushåll i bostadsrätt under samma period. Förutsatt att personen i detta hushåll har två miljoner kronor i bolån så bedöms kostnadsökningen landa på totalt 35 000 kronor under 2023. Vad elförbrukningen skulle ligga på för ett sådant hushåll framgår inte av Ekots rapportering. <br><br>I år väntas speciellt sådant som högre räntor och dyrare livsmedel driva upp hushållens kostnaderna. Ifjol stod drivmedelspriser och elkostnader för den största uppgången. För 2022 och 2023 blir den sammantagna utgiftsökningen för en tvåbarnsfamilj i snitt 113 000 kronor, enligt bankens prognos.<br>– Nä men det är ju en exempellös stor utgiftsökning som hushållen har drabbats av här sammanlagt, egentligen under både 2022 och som vi förväntar oss även under 2023. Så det är en riktigt stor utgiftssmäll här på kort tid, säger SBAB:s chefsekonom Robert Boije till Ekot.</p>'
template: articles/article
sponsored: false
hide_from_home: false
artikel_typ: nyhet
views: 338
puff_font_size: 24
article_font_size: 24
topnews_font_size: 42
clicks: 0
link: '1'
categories: bolan
tags:
  - SR
  - SBAB
  - Toppnyhet
id: e075710e-db1a-432b-8d9a-a16a604f95c6
