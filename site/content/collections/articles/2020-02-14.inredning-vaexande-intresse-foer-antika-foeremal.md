title: 'Inredning: Växande intresse för antika föremål'
ingress: |
  <p>Årets upplaga av Antikmässan i Stockholm öppnade den 13 februari. Och till följd av det växande intresset för återanvändning och hållbarhet, har den blivit extra populär. Detta enligt antikexperten Pontus Silfverstolpe som modererade pressträffen inför mässan.
  </p>
  
intro_image: /assets/img/thuner1_.jpg
long_form:
  -
    type: text
    text: '<p>Text: Linda Myrin</p><p><br>Den 13 – 16 februari är årets datum för Antikmässan i Stockholm. Det är ett årligt arrangemang som brukar inledas redan kvällen innan öppning, med pressträff, förhandsvisning och Vernissage. På mässans hemsida beskrivs tillställningen som Nordens största antikmarknad “där allt är till salu”. <br><br>Bostadsrättsnytt fanns på plats under pressträffen som modererades av Pontus Silfverstolpe, en antikexpert som bland annat synts i TV4:s program Antikdeckarna. Enligt honom har antika föremål fått sig ett lyft på senare tid i och med att fler och fler börjat intressera sig för återanvändning och hållbarhet. Intresset för Antikmässan uppgavs också ha ökat.&nbsp; <br><br>En av de som intervjuades under pressträffen var bloggaren Elsa Billgren, som gav sin syn på hur antika föremål präglar dagens inredningstrender. Till exempel att det finns ett ökat intresse för 30-tal och 40-tal, och en trend med en mix av träslag. Då det finns mycket gamla vackra välgjorda saker att tillgå, varför inte använda dem? Ett konkret tips hon gav var att man kunde skapa en liten lista över sådant som behövs och sätta den på kylskåpet. <br>– Är det ett durkslag, är det ett rivjärn, så går allt det att hitta gammalt. Och så kan man ju börja så, och sen om man tycker att det är riktigt roligt så brukar det ju lockas fram en inre nörd ur en, och så kan man ju nischa sig, förklarade Elsa Billgren. Sedan visade hon upp två av sina egna inköp från mässan, en liten bägare och en&nbsp;vintage-bröllopsklänning.&nbsp;&nbsp;<br><br></p>'
  -
    type: image
    photo: /assets/img/elsas_kop_massan_1.jpg
    size: Normal
    caption: 'Elsa Billgren med sina inköp från Antikmässan. Foto: Linda Myrin'
  -
    type: text
    text: '<p>Elsa Billgren var även med och inledde <a href="https://bostadsrattsnytt.se/nyheter/ovrigt/2020-01-17-inredningsspecial-trendspaning-fran-formex-maessan">Formex inredningsmässa i januari</a>, där en av trenderna som lyftes var återanvändning av äldre föremål som till exempel arvgods, vilka ju ofta brukar vara antika.&nbsp;&nbsp;<br><br></p>'
  -
    type: image
    photo: /assets/img/rickard_thuner_1.jpg
    caption: 'Rickard Thunér i sin monter på Antikmässan. Foto: Linda Myrin'
    size: Normal
  -
    type: text
    text: '<p>En annan känd antikexpert på mässan var Rickard Thunér som brukar värdera föremål i SVT-programmet Antikrundan. Utöver det driver han Thunér Antikhandel tillsammans med sin pappa Lars, vilket framgår av information på Antikmässans hemsida. <br><br></p>'
  -
    type: image
    photo: /assets/img/thuner2_.jpg
    caption: 'En annan bild från Thunér Antikhandels monter på Antikmässan. Foto: Linda Myrin'
    size: Normal
  -
    type: text
    text: '<p><b>Vilken är din favorit när det kommer till antika inredningsdetaljer hemma hos dig?&nbsp;<br></b>– Allt som går att elda med levande ljus i, jag älskar ljusstakar. Så jag får välja en ljusstake i så fall, eller ett par ljusstakar kanske, i förgylld brons. De är tillverkade i Sverige, i Stockholm, tidigt 1800-tal. När vi har så många mörka månader i Sverige så är det fantastiskt med tända ljus tycker jag, berättar han för Bostadsrättsnytt.&nbsp;&nbsp;<br><br></p><p>Vi ställde samma fråga till Pontus Silfverstolpe, som visade sig ha ett lite annorlunda föremål som favorit hemma hos sig. <br><br></p>'
  -
    type: image
    photo: /assets/img/pontus_silfverstolpe_1.jpg
    caption: 'Pontus Silfverstolpe på Antikmässan. Foto: Linda Myrin'
    size: Normal
  -
    type: text
    text: '<p>– En sak jag köpte här för ett par år sedan som jag tycker mycket om är en barometer. Vem behöver barometrar när man har klart.se och så vidare i mobilen? En barometer visar ju väder och lufttryck och så. Men den var så otroligt vacker i en fantastisk brännförgylld ram, snidad i trä, från Paris. Och vad kan den vara, en meter hög? Den är ju som ett konstverk, en tavla, där den hänger på väggen. Och för att vara ett konstverk så var det väldigt billigt, även om det var en dyr barometer så att säga. Men den där tittar jag på varje dag, njuter av varje dag.&nbsp;<br><br></p><p>I mässhallen var det ett par olika grupper av föremål som dominerade. Till exempel möbler i mörka träslag, oljemålningar, silver i olika former, porslin från märken som Rörstrand, Gustavsberg och Kunglig Dansk, samt keramik från Lisa Larson. Andra vanligt förekommande föremål var kinesiska vaser,&nbsp;vintage, dryckesglas och glasvaser, samt pastischer.&nbsp; &nbsp;<br><br></p>'
  -
    type: image
    photo: /assets/img/schackbord_1.jpg
    caption: 'Ett sengustavianskt spelbord för schack och backgammon, *fanerat med alrot och mahogny. Tillverkat i Stockholm. Pris 38 000 kronor i Hoffmans Antikhandel. Foto: Linda Myrin'
    size: Normal
  -
    type: text
    text: '<p><br></p>'
  -
    type: image
    photo: /assets/img/dansk_royal_1.jpg
    caption: 'Bordsporslin av märket Kunglig Dansk, stående i Bloms Antiks monter. Foto: Linda Myrin'
    size: Normal
  -
    type: text
    text: '<p><br></p>'
  -
    type: image
    photo: /assets/img/fatolj_.jpg
    caption: 'Fåtölj med fotpall (bergère) i Louis XV-stil av Paul Sormani från Paris. Pris 19 000 kronor i butiken Tantalus Antik. Foto: Linda Myrin'
    size: Normal
  -
    type: text
    text: '<p><br>*Enligt Nationalencyklopedin är fanering en sammanfogningsteknik där exempelvis en träskiva limmas mot ett underlag under presstryck.&nbsp;&nbsp;</p>'
template: articles/article
sponsored: false
artikel_typ: reportage
views: 1119
puff_font_size: 24
article_font_size: 24
topnews_font_size: 42
clicks: 0
link: '1'
categories: ovrigt
tags:
  - 'Bloms Antik'
  - 'Tantalus Antik'
  - 'Hoffmans Antikhandel'
  - 'Elsa Billgren'
  - Antikmässan
  - 'Thunér Antikhandel'
  - 'Rickard Thunér'
  - 'Pontus Silfverstolpe'
id: 0cc4d379-5f0a-489f-8a7d-ddcf5aeaf6c5
