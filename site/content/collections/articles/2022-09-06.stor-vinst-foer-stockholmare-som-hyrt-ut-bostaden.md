title: 'Stor vinst för stockholmare som hyrt ut bostaden'
ingress: |
  <p>Andrahandsuthyrning av svenska privatbostäder har blivit en miljardindustri. Mest har invånare i Stockholm tjänat, rapporterar Hem & Hyra som sammanställt statistik från deklarationer för räkenskapsår 2021.
  </p>
  
intro_image: /assets/img/21393978-sov.jpg
long_form:
  -
    type: text
    text: '<p>Som ett sätt att lösa bostadsbristen i landet har svenska staten infört skattelättnader för de som hyr ut sin privatbostad. Och satsningen ser ut att ha haft effekt i form av växande vinster vid privatuthyrning och fler privata uthyrare som kan få ut fullt skatteavdrag. Det skriver tidningen <a href="https://www.hemhyra.se/nyheter/bostadsbrist-och-generosa-skatteregler-gynnar-uthyrare-har-ar-lanen-som-tjanar-mest/">Hem &amp; Hyra</a>. <br><br>I deklarationen för inkomståret 2021 redovisade privatpersoner i Sverige totalt 2,6 miljarder kronor i överskott från andrahandsuthyrning av bostad, efter skatteavdrag. Utöver det beloppet gjorde dessa uthyrare avdragsgilla vinster, en privatperson som hyr ut sitt hem får göra skatteavdrag för vinst upp till 40 000 kronor. Och hyrs bostaden ut svart så saknas siffror för det i statistiken. Inte heller går det att se om överhyror tagits ut. <br>– Det är ett stort problem att det är så, det vet vi. Men vi har inte resurser att kontrollera allt, säger Skatteverkets verksamhetsutvecklare Susanne Persson till Hem &amp; Hyra. <br><br>Hon tillägger att det krävs en del för att kunna slå fast att en privatperson, som inte meddelat detta själv, faktiskt hyrt ut sin bostad. <br>– Att hitta de här personerna är inga enkla utredningar för oss. Man behöver titta på många detaljer för att överhuvudtaget kunna konstatera om någon har hyrt ut eller inte.<br><br>De som tjänade mest på andrahandsuthyrning av privatbostäder ifjol återfinns i Stockholms län. Denna grupp deklarerade sammanlagt över en miljard kronor i beskattningsbara hyresinkomster (överskott) för 2021. Det näst största inkomsterna inom denna kategori hade invånare i Västra Götaland, med ett sammanlagt överskott på 414 miljoner kronor från uthyrning av privatbostad. <br><br>Sett till hyresinkomster per capita per län är det fortfarande i Stockholm privatpersoner drog in mest på andrahandsuthyrning ifjol. Där uppgick förtjänsten till 442 kronor per invånare och näst mest tjänade de på Gotland med 419 kronor per invånare.</p>'
template: articles/article
sponsored: false
hide_from_home: false
artikel_typ: nyhet
views: 628
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Hem & Hyra'
  - Skatteverket
  - Toppnyhet
id: 3c6939b0-5e08-4be2-8486-00f8ceab2db1
