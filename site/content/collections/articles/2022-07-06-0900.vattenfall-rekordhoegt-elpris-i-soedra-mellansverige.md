title: 'Vattenfall: Rekordhögt elpris i södra Mellansverige'
ingress: |
  <p>Medelspotpriset på el var ovanligt högt i södra Mellansverige under juni, det högsta som noterats för området på tio år. Detta enligt Vattenfall.
  </p>
  
intro_image: /assets/img/21428885-elledningar.jpg
long_form:
  -
    type: text
    text: '<p>I juni 2022 landade medelspotpriset för södra Mellansverige (elområde 3) på 126,31 öre per kilowattimme. Detta enligt uppgift från det statliga energibolaget Vattenfall som uppger att resultatet är det högsta som noterats på tio år för området en junimånad.<br>– Medelspotpriset för juni är 126,31 öre per kilowattimme i elområde 3, vilket innebär att juni i år har det högsta medelspotpriset på tio år, säger Vattenfall Försäljnings privatkundschef Jonas Stenbeck i ett pressmeddelande från bolaget.<br><br>Att priserna nu är uppe “på sällan skådade nivåer” beror på faktorer som höga bränslepriser i Europa, kriget i Ukraina, strypta gasleveranser, samt mindre nederbörd och blåst i Sverige. Samtidigt är elpriserna i Norden lägre än på kontinenten. Detta på grund av nordisk produktion av vind-, vatten- och kärnkraft, som även om den varierat i storlek under månaden har motverkat att elpriset hamnat på ännu högre nivåer.<br><br>I juni har priserna varierat kraftigt på vissa håll i landet. I elområdena 3 och 4 gick de exempelvis från att ha legat på fyra öre per kilowattimme ena dagen, till att överstiga 500 öre per kilowattimme dagen därpå mellan klockan 08:00–09:00.<br>– För dem med timprissättning har det varit gynnsamt att försöka styra elkonsumtionen till timmar med lägre elpris och till helgen eftersom helgpriserna generellt sett är betydligt lägre, tillägger Jonas Stenbeck.</p>'
template: articles/article
sponsored: false
hide_from_home: false
artikel_typ: nyhet
views: 382
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - Vattenfall
id: 41a2f548-0a97-4400-81f2-8305e5f9e1eb
