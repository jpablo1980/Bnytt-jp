title: 'Svensk Fastighetsförmedling ska erbjuda tjänst för säkrare budgivning'
ingress: |
  <p>Snart kommer bolaget BudID:s verktyg för tryggare och säkrare budgivningar kunna användas vid bostadsaffärer som sker via Svensk Fastighetsförmedling. Detta genom ett samarbete mellan bolaget och mäklarkedjan.
  </p>
  
intro_image: /assets/img/svensk-fast_budid.png
long_form:
  -
    type: text
    text: '<p>Bolaget BudID har tagit fram ett budgivningsverktyg för att koppla samman bostadsspekulant, mäklare och bank i syfte att verifiera identitet och lånelöfte inför bostadsköp. Svensk Fastighetsförmedling inleder nu ett samarbete med bolaget och kommer kunna erbjuda tjänsten från och med i mars, enligt ett pressmeddelande från mäklarkedjan. <br><br>Via tjänsten får den köpare som vunnit en budgivning prioriterad support med kortare hanteringstider för godkännande av bostad och bolåneansökan. Har en kund inte redan ansökt om lånelöfte kan detta att göras på plats direkt i systemet, med hjälp av jämförelsesajten Ordna Bolån och banken Nordea som är mäklarkedjans samarbetspartners. <br><br><b>Så fungerar budgivningsverktyget</b><br>Till att börja med får de som ska delta i budgivningen ett sms med en länk till budgivningen i webbläsare. Därefter kan spekulanter som legitimerat sig med BankID lägga bud på objektet, för att sedan välja sin bank och få sitt lånelöfte verifierat. Statusen på lånelöftet blir kvar i systemet under budgivningsprocessen. <br><br>– Vi är glada över detta samarbete samt att få vara en del av Svensk Fastighetsförmedlings fortsatta utvecklingsresa. Genom BudID kommer nu bostadsspekulanter via Svensk Fastighetsförmedling att kunna få en prioriterad banksupport under bostadsaffären. Detta ökar tryggheten och transparensen vilket bidrar till en bättre kundupplevelse, säger BudID:s medgrundare Sohel Sultan i pressmeddelandet.</p>'
template: articles/article
sponsored: false
hide_from_home: false
artikel_typ: nyhet
views: 102
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'Svensk Fastighetsförmedling'
  - BudID
  - Ordna
  - Nordea
id: a7f27cee-e238-47c0-ad5b-0d20949a18bf
