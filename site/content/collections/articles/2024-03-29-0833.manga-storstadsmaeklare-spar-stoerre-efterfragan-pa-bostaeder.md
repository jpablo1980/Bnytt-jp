title: 'Många storstadsmäklare spår större efterfrågan på bostäder'
ingress: |
  <p>Över 70 procent av landets storstadsmäklare tror att efterfrågan på bostäder kommer öka under andra kvartalet i år. Optimismen har inte varit så stor sedan inför första kvartalet 2020. Det visar Mäklarbarometern från SBAB.
  </p>
  
intro_image: /assets/img/skarmavbild-2024-03-28-kl.-14.03.31.png
long_form:
  -
    type: text
    text: '<p>I den senaste Mäklarbarometern från SBAB uppger 72 procent av de tillfrågade storstadsmäklarna att de förutspår en ökad efterfrågan på bostadsrätter under kvartal två i år. För villor uppgår andelen till 74 procent. Inte sedan inför första kvartalet 2020 ska optimismen ha varit så stor som nu, enligt ett pressmeddelande från banken. Den tidigare toppnoteringen låg på runt 60 procent.<br><br>När det kommer till bostadsrätter är optimismen som störst i Stormalmö. Där svarade 82 procent av mäklarna att de tror på större efterfrågan under andra kvartalet 2024. I Storgöteborg blev motsvarande notering 79 procent och i Storstockholm 69 procent. <br><br>En stor del av storstadsmäklarna tror även på ett ökad lägenhetsutbud under kvartalet. I Storstockholm valde 74 procent av mäklarna det svarsalternativet, i Storgöteborg var andelen 52 procent och i Stormalmö 49 procent. Det näst vanligaste alternativet i samtliga storstäder var att läget förblir oförändrat, likaså ifråga om efterfrågan.</p><p>– Mäklarna är påfallande optimistiska. Senast de var ens i närheten av så här hoppfulla om efterfrågan var inför det första kvartalet av 2020, alltså strax före pandemin. Den spirande optimismen är förmodligen en konsekvens av att bostadsmarknaden varit otroligt trög de senaste två åren och att marknaden nu förväntas börja röra på sig som en följd av räntesänkningar, säger SBAB:s privat- och boendeekonom Linda Hasselvik i pressmeddelandet.<br><br></p><p>Mäklarbarometern är en enkätundersökning som går ut till 220 fastighetsmäklare i Storstockholm, Storgöteborg och Stormalmö. Den genomförs kvartalsvis av Origo Group, på uppdrag av SBAB, och den senaste undersökningen gjordes under perioden 21 februari till 4 mars i år.</p>'
template: articles/article
sponsored: false
hide_from_home: false
artikel_typ: nyhet
views: 110
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: bostadsmarknad
tags:
  - SBAB
  - 'Origo Group'
id: 58a63a7b-7578-47cc-9782-f3ddd7fb35c7
