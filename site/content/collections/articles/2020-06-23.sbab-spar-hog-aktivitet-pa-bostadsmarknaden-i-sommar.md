title: 'SBAB spår hög aktivitet på bostadsmarknaden i sommar'
ingress: |
  <p><span class="TextRun BCX0 SCXW196947867"><span class="NormalTextRun BCX0 SCXW196947867">Under de två första veckorna i juni steg lägenhetspriserna på riksnivå. Och aktiviteten på bostadsmarknaden i sommar väntas bli högre än normalt. Detta enligt SBAB:s senaste uppdatering av läget på bostadsmarknaden.</span></span>
  </p>
  
intro_image: /assets/img/8776513-vegagatan-olivedal-goteborg_.jpg
long_form:
  -
    type: text
    text: '<p>Under perioden 1–14 juni i år steg det genomsnittliga priset för en lägenhet i landet, exklusive nyproduktion. Det visar banken SBAB:s senaste uppdatering av läget på bostadsmarknaden, som är baserad på data från bankens bostadssajt&nbsp;Booli. <br><br>På länsnivå noterades en genomgående prisuppgång för lägenheter i landets tre storstäder. I Stockholms län steg priserna med 0,83 procent, för lägenheter i Västra Götalands län blev resultatet plus 12,12 procent och i Skåne län plus 1,43 procent.&nbsp; <br><br>Samtidigt sjönk priserna något i kommunerna Stockholm, Göteborg och Malmö.&nbsp;</p><p>– Även om man ska tolka utvecklingen av kvadratmeterpriser på veckobasis med viss försiktighet eftersom de inte beaktar att de bostäder som sålts kan skilja sig åt annat än storleksmässigt, så stärker siffrorna hittills i juni bilden av att prisuppgången i maj inte var någon tillfällighet. Bostadsmarknaden fortsätter så här långt att stå emot&nbsp;coronakrisen&nbsp;väl och återhämtningen sedan april ser stabil ut. Möjligen skulle man kunna tala om en viss midsommaryra, säger Robert Boije, chefsekonom på SBAB, i ett pressmeddelande från banken.&nbsp; <br><br>Annat som framgår av statistiken är att lägenhetsutbudet i landet var högre under början av juni i år, jämfört med samma månad både år 2019 och 2018. Detsamma gäller för kvadratmeterpriset för lägenheter.&nbsp; <br><br>Samtidigt var antalet avpublicerade annonser fler under de två första veckorna i juni 2020 än samma månad de två föregående åren. <br><br>När det kommer till antalet verifierat sålda lägenheter under samma månad i år, framgår det att de var färre än i fjol men fler än i början av juni 2018.&nbsp; <br><br>Sett till utbudet på marknaden indikerar statistiken att den stora utbudsökningen tidigare i vår nu kan ha kulminerat. <br>– Under de mest intensiva veckorna av&nbsp;coronakrisen&nbsp;steg utbudet av lägenheter kraftigt. De senaste två veckornas statistik kan möjligen indikera att utbudsökningen nu kulminerat. Den bilden stärks också av att antalet budgivare per objekt ökat sedan bottennivån i mitten av april. Samtidigt finns det ett visst mörkertal då vi ser en viss ökande trend mot att mäklare börjat jobba mer med ”snart till salu”, förklarar han.&nbsp; <br><br>Vidare väntas aktiviteten på marknaden i sommar bli högre än normalt.&nbsp; <br>– Bedömt utifrån mer anekdotisk information från mäklarhåll kan vi komma att få se en sommar med betydligt större aktivitet på bostadsmarknaden än normalt. Att antalet utlandsresor kommer att vara mycket litet i sommar och därmed antalet ”hemmasemestrande” stort, bör också tala för det, säger Robert Boije.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 309
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SBAB
  - Booli
id: 94033cf4-dd14-4b13-9557-ee4072227aec
