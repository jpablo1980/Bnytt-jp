title: 'Dom i tingsrätten: Förhandsavtal för bostadsrätt kan inte hävas'
ingress: |
  <p>Det byggs för fullt runt om i landet, men köparna som vill hoppa av sina förhandskontrakt är många. Dock kan det vara svårt att häva avtalet, visar nu en ny dom från Stockholms tingsrätt. Det rapporterar SvD.
  </p>
  
intro_image: /assets/img/mostphotos/25188097-stockholms-tingsratt_.jpg
long_form:
  -
    type: text
    text: '<p>I september 2017 skrev två köpare på ett förstahandsavtal som gällde en blivande bostadsrätt. Bostaden skulle kosta sex miljoner kronor, och vara belägen i Nacka. Ett halvår efter att köparna skrivit på avtalet införde Finansinspektionen det skärpta amorteringskravet, vilket fick köparna att vilja dra sig ur. Köparnas lånelöfte kunde inte längre förnyas och de kontaktade en advokat för att få hjälp att ta sig ur situationen. Fallet togs upp i Stockholms tingsrätt, och nu har de dömt till förmån för HSB Bostad, som bygger bostaden i fråga. Föreningen Brf Tollare Strand får rätt att vägra köparna att hoppa av avtalet, skriver SvD.<br><br>Det som köparnas advokat åberopat är ett formfel i förhandsavtalet. Enligt advokaten ska avtalet vara ogiltigt på ren formell grund. Även den beräknade tidpunkten då bostaden ska stå klar ifrågasattes. Många bostadsutvecklare skriver in intervaller på sex månader i avtalet, där lagen kräver en beräknad tidpunkt. Men tingsrätten blev inte övertygad. Paret dömdes av tingsrätten till att betala HSB:s kostnader för rättegång och advokater, en summa som landar på totalt 300 000 kronor. De måste även fullfölja bostadsrättsköpet. Kan inte deras bank låna ut pengar till köpet måste de även stå för HSB:s merkostnader.&nbsp;</p><p>– Vi är förstås besvikna över tingsrättens beslut som vi kommer att överklaga till hovrätten, säger köparnas advokat Thomas Karlsson till SvD.<br><br>HSB uppger till SvD att de är nöjda med tingsrättens beslut.</p><p>– Domen är ett viktigt och välkommet besked för hela bostadsmarknaden, säger André Johansson, presschef vid HSB Riksförbund.</p>'
template: articles/article
sponsored: false
artikel_typ: nyhet
views: 4407
puff_font_size: 24
article_font_size: 24
topnews_font_size: 48
clicks: 32
link: '1'
categories: ovrigt
tags:
  - Tingsrätt
  - HSB
  - Nacka
  - Toppnyhet
id: 408d0e99-9970-400c-be59-390ec57d16a2
