title: 'SBAB sänker boräntor – och öppnar åter för bolåneflytt'
ingress: |
  <p>Nu blir SBAB:s räntor lägre för bolån med längre bindningstider. Banken återinför också möjligheten för allmänheten att flytta sina bolån dit. Det framgår av ett pressmeddelande.
  </p>
  
intro_image: /assets/img/bilder_nyheter/klas_danielsson2.jpg
long_form:
  -
    type: text
    text: '<p>Från och med idag, tisdag den 25 juni, sänks flera av banken SBAB:s listräntor för bolån med längre bindningstider. Det är lån som är bundna på mellan två och tio år som berörs, där räntorna sänks med 0,10 – 0,40 procentenheter. Senaste gången som banken sänkte bolåneräntor var i februari, då räntan justerades nedåt för samtliga bindningstider. Det framgår av ett pressmeddelande från SBAB. <br><br>Den främsta orsaken bakom beslutet uppges vara att bankens upplåningskostnader för längre löptider blivit lägre under den senaste tiden. Det har i sin tur lett till att bolånemarginalerna för längre löptider blivit större. Riksbankens och andra centralbankers reaktioner på månader av vikande konjunktur, har dragit ned marknadens förväntningar på ett högre ränteläge. Därav har längre marknadsräntor gått ned, vilket gjort det billigare för SBAB att finansiera lån med längre bindningstider.<br>– Det extrema ränteläget fortsätter. Omvärldstrycket från i höstas att bolåneräntorna skulle stiga är som bortblåst. Bolåneräntekurvan blir allt plattare med mycket små ränteskillnader mellan tre-månaders och de längre bindningstiderna, säger Klas Danielsson, vd för SBAB, i pressmeddelandet. <br><br>Han tillägger också att banken nu igen valt att öppnat upp möjligheten för allmänheten att ansöka om att flytta bolån till SBAB, något som återinfördes den 20 juni i år. Banken drog tidigare tillfälligt tillbaka den möjligheten, på grund av ett väldigt högt ansökningstryck i våras och under försommaren. Resurserna räckte helt enkelt inte till.&nbsp;&nbsp;</p>'
template: articles/article
sponsored: false
artikel_typ: nyhet
views: 690
puff_font_size: 24
article_font_size: 24
topnews_font_size: 48
clicks: 21
link: '1'
categories: bolan
tags:
  - SBAB
  - Riksbanken
id: 51748efe-07b1-4bf8-874f-6fd1760256fa
