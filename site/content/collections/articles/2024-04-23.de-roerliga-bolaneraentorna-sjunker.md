title: 'De rörliga bolåneräntorna sjunker'
ingress: |
  <p>Hushållens rörliga bolåneräntor har stigit sedan december 2021. Nu har trenden vänt, och räntorna har börjat sjunka. Detta enligt ett pressmeddelande från Zmarta.
  </p>
  
intro_image: /assets/img/mostphotos/63482729-vybild-over-norrmalarstrand.jpg
long_form:
  -
    type: text
    text: '<p>Sedan vintern 2021 har bolåneräntorna stigit. Två år senare, i december 2023, kunde man se en förändring – hushållens bolåneräntor var på väg nedåt. Detta gällde räntor för rörliga bolån med tre månaders bindningstid. Dock fortsatte de övriga rörliga bolåneräntorna uppåt, skriver jämförelsetjänsten Zmarta i ett pressmeddelande.&nbsp;</p><p><br></p><p>I pressmeddelandet går det också att läsa att de rörliga bolåneräntorna ser ut att ha landat på en toppnivå i januari i år, då på 4,95 procent. Följande månad, i februari, sjönk räntan till 4,93 procent. Enligt Zmarta är detta första gången sedan vintern 2021 som räntekostnaderna blivit mindre jämfört med månaden innan. Den aktuella sänkningen skedde innan Riksbanken meddelat att de skulle sänka styrräntan.&nbsp;</p><p>– Lägre marknadsräntor har fått effekt och allt fler långivare har meddelat att de sänker sina rörliga bolåneräntor. Statistiken visar också att sänkningarna nu har börjat komma nästan alla bolåntagare till del. Det här minskar såklart räntepressen på många hårt prövade hushåll, säger Ola Söderlind, kommunikationsansvarig på jämförelsetjänsten Zmarta i pressmeddelandet.</p><p><br></p><p>Den åttonde maj kommer Riksbanken med ett nytt räntebesket. Enligt Zmarta, som analyserat Riksbankens fem senaste rapporter med hjälp av AI, kommer det bli en räntesänkning i maj. Enligt analysen är chansen för en räntesänkning runt 70 procent. Om Riksbanken inte sänker räntan i maj kommer de med 90 procents sannolikhet att göra det i juni i stället, enligt AI-analysen.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1642
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - toppnyhet
  - ai
  - analys
  - zmarta
  - riksbanken
  - styrränta
  - 'rörliga räntor'
id: 43356008-5cd1-48e0-88fd-af530641c98e
