title: 'Våning i brf-hus från 1776 till salu i Uppsala'
ingress: |
  <p>En vindsvåning i en brf-fastighet från år 1776 är nu till salu i Uppsala. Det står att läsa i ett pressmeddelande från Riksmäklaren som fått i uppdrag att sälja lägenheten.
  </p>
  
intro_image: /assets/img/riksmaklaren_uppsala.png
long_form:
  -
    type: text
    text: '<p>Vid hörnet Slottsgränd/Trädgårdsgatan i Uppsala ligger en fastighet från 1776 som tillhör bostadsrättsföreningen Grillska Gården, där en vindsvåning på 170 kvadratmeter nu är till salu. Det står att läsa i ett pressmeddelande från Riksmäklaren som har fått försäljningsuppdrag för objektet. <br>– Det är ett fantastiskt roligt uppdrag att få sälja denna våning. Renoveringen är i startgroparna så som köpare kan man välja att vänta tills allt är klart eller så kan man gå in i projektet redan nu och sätta sin egen prägel, säger mäklaren Ulrika Lööf på Riksmäklaren i pressmeddelandet.<br><br>Där tillägger hon också att objektet erbjuder möjlighet till en uthyrningsdel, och lyfter fördelar med bostadens centrala läge.&nbsp; <br>– På Trädgårdsgatan bor du helt enkelt mitt i Uppsala i ett grönskande kvarter med äldre bevarad bebyggelse, strax nedanför slottsbacken. Det är ett ypperligt läge med ett stenkast till Fyrisån och en kort promenad till allt vad Uppsala City har ett erbjuda med shopping, nöjen och kultur.<br><br>För Bostadsrättsnytt berättar Ulrika Lööf att lägenheten totalt består av sex rum och kök, varav tre till fyra är sovrum. Men köparen kommer att ges möjlighet att påverka planlösningen.<br>– Eftersom våningen idag är oinredd så finns det stora möjligheter att påverka utformning och planlösning, säger hon.<br><br>Det ska även finnas en hiss som går direkt upp i lägenheten. Och bygglov har beviljats för nio takkupor som kommer att ge vindsvåningen extra rymd. <br>– Vi har jobbat med erkänt duktige Sven Etzler från arkitektkontoret Forsgren Etzler som har stor erfarenhet av att renovera äldre byggnader, även Upplandsmuseet och andra personer med mycket kunskap har varit inblandade i detta, säger byggherren i pressmeddelandet.<br><br>Grillska Gården uppges vara stadens enda bevarade statsgård, belägen med utsikt mot Uppsala slott. Enligt bostadssajten Booli har föreningen totalt 20 bostadsrättslägenheter.</p>'
template: articles/article
sponsored: false
hide_from_home: false
artikel_typ: nyhet
views: 669
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: bostadsmarknad
tags:
  - Riksmäklaren
  - 'Forsgren Etzler'
  - Toppnyhet
id: 961d4e32-1c32-4c22-a2d4-c7d294c95c9c
