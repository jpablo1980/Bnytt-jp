title: 'Hemnet: Så var året på bostadsmarknaden'
ingress: |
  <p>Enligt Hemnets sammanfattning av 2023 har bostadsmarknaden under året präglats av en osäkerhet kring ränteutvecklingen. Försäljningstiden på bostäder ökade samtidigt som antalet försäljningar minskade.
  </p>
  
intro_image: /assets/img/mostphotos/18010765-aerial-view-of-stockholm-city-during-the-winter.jpg
long_form:
  -
    type: text
    text: '<p>Snart är år 2023 över och Hemnet har gjort en sammanfattning över vilka faktorer som präglat den svenska bostadsmarknaden. Detta presenteras i ett pressmeddelande från bostadssajten. Det som påverkat marknaden mest är ränteutvecklingen. En stigande ränta ledde till att flera, både köpare och säljare, blev avvaktande. Det blev färre publicerade objekt till salu och försäljningarna av bostäder minskade samtidigt som det tog längre tid att få bostäder sålda.&nbsp;</p><p>– Bostadsåret 2023 har präglats av försiktighet och låg aktivitet. Både köpare och säljare har stött på nya utmaningar såsom upplevda svårigheter att få bostadslån och svårare att komma överens prismässigt. Detta har medfört väsentligt längre försäljningstider som byggt upp utbudet trots att antalet publicerade bostäder varit förhållandevis lågt, säger Erik Holmberg, marknadsanalytiker på Hemnet, i ett pressmeddelande.&nbsp;&nbsp;</p><p><br></p><p>Några positiva trender på bostadsmarknaden 2023 är att boprisförväntningarna gått upp och att prisutvecklingen legat på en stabil nivå. I januari i år trodde endast 14 procent av de tillfrågade i Hemnets undersökning Köparbarometern på stigande priser, i den senaste köparbarometern uppgår andelen till 23 procent.</p><p>Enligt pressmeddelandet från Hemnet menar flera experter att räntorna kan komma att sänkas under nästa år, vilket i sin tur får fart på marknaden.&nbsp;</p><p>– Under 2023 har spekulation om den framtida ränteutvecklingen haft stor påverkan på bostadsmarknaden. De stora prisfallen har uteblivit men köpare och säljare verkar ha svårt att komma överens vilket bidrar till en tröghet i marknaden. Om ränteläget blir tydligare framöver kan vi förvänta oss att det kommer att öka rörligheten på bostadsmarknaden, säger Staffan Tell, pr-chef på Hemnet.<br><br><br>En annan trend på bostadsmarknaden är att det varit ett rekordstort utbud av bostäder till salu. Det höga utbudet beror främst på att bostäder ligger längre tid till salu. I september fanns det 64 102 bostäder till salu, vilket är 19 procent fler än motsvarande månad året innan och den högsta nivån som noterats så långt tillbaka i tiden som Hemnet har fört statistik.</p>'
template: articles/article
sponsored: false
hide_from_home: false
artikel_typ: nyhet
views: 126
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - toppnyhet
  - hemnet
  - utbud
  - rekord
  - boprisförväntningar
  - köparbarometern
id: 5816064c-61a4-4dc8-bf34-362227e8de00
