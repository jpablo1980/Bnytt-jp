title: 'Storstadsbor klarar räntehöjning sämre'
ingress: |
  <p>En boränta på över fyra procent blir för dyr för nästan 20 procent av hushållen i storstan. Det framgår av en ny SIFO-undersökning.
  </p>
  
intro_image: /assets/img/mostphotos/11876866-lordag-i-stockholm.jpg
long_form:
  -
    type: text
    text: '<p>En ny undersökning, som mätinstitutet SIFO gjort på uppdrag av mäklarfirman Bjurfors, visar att 18 procent av landets storstadsbor inte klarar av en boränta på över fyra procent. Det är hushåll i städerna Stockholm, Göteborg och Malmö som ingått i underlaget. För ett år sedan var resultatet 13 procent. Och få förväntar sig en räntehöjning under 2018.&nbsp;<br><br>Idag meddelade Riksbanken att reporäntan lämnas oförändrad på minus 0,5 procent. Orsaker bakom beslutet är bland annat en stark konjunktur och att inflationen ligger vid målet på två procent. Prognosen för september verkar alltså hålla i sig ännu ett tag, och indikationen om en räntehöjning vid årsskiftet kvarstår: 0,25 procentenheter högre reporänta i antingen december eller februari.&nbsp;<br><br>Flera banker kräver att bolånetagare ska klara en ränta på upp till åtta procent för nya lån, men var tredje hushåll har inte råd med räntor på den nivån.&nbsp;En lika stor del av hushållen har inte heller koll på hur hög boränta de maximalt kan betala.&nbsp;<br><br>Vad skulle en större räntehöjning då innebära för dessa hushåll i praktiken? Enligt Sven-Erik Kristensen, regionchef hos Bjurfors i Göteborg, kan en åtgärd till exempel vara att se över sina konsumtionsvanor.<br>– Om räntan blir över fyra procent behöver hushåll som inte klarar detta, dra in på annan typ av konsumtion. Dagens låga ränta möjliggör en högre konsumtion. Man borde ha lagt större fokus på sparande eller amortering i ett tidigare läge. Skulle räntan fördubblas kan Sveriges ekonomi som helhet påverkas, i och med att konsumtionen troligen går ned, förklarar han för Bostadsrättsnytt.<br>Han tillägger också att eftersom det nu blivit vanligare med rörlig ränta, kommer fler att påverkas om räntan går upp.&nbsp;&nbsp;</p><p><br></p><p><br></p>'
template: articles/article
sponsored: false
artikel_typ: nyhet
views: 1717
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
  - a6afb6a1-88dd-4aa3-a758-bd8d94a24a51
categories: rantor
tags:
  - Bjurfors
  - SIFO
  - toppnyhet
clicks: 33
id: 1bab5563-1d94-4b91-a48b-3868951d1c2c
