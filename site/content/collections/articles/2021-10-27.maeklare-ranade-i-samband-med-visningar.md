title: 'Mäklare blev rånade i samband med visningar'
ingress: |
  <p>I Västerås har två fastighetsmäklare blivit rånade på kort tid i samband med visningar av objekt, samtidigt som två rånförsök troligen avstyrts. Gärningsmännen ska ha varit beväpnade med machete och pistol. Det skriver Aftonbladet.
  </p>
  
intro_image: /assets/img/25588247-trapphus-med-lagenheter.jpg
long_form:
  -
    type: text
    text: '<p>På kort tid har två mäklare blivit rånade när de varit på plats vid olika objekt inför eller efter visningar, enligt tidningen Aftonbladets rapportering. Rånarna ska i båda fallen ha fått med sig Rolexklockor, en värderad till runt 130 000 kronor och en annan värd runt 200 000 kronor. <br>– Det gäller två fullbordade brott, två fall av grovt rån. Rånen riktar sig mot mäklare. Det ena skedde före visning och det andra efter, säger Polisen Västmanlands presstalesperson Johan Thalberg till Aftonbladet.<br><br>Det första rånet ägde rum på kvällstid den första september i år i centrala Västerås, då en mäklare gick ut i trapphuset efter en avslutad lägenhetsvisning. Polisen bedömer det inträffade som en välplanerad kupp eftersom gärningsmännen både verkar ha rekat och gjort efterforskningar innan de slog till, för att sedan invänta mäklaren i trapphuset.&nbsp; <br><br>Rån nummer två ska ha inträffat innan en visning av en villa då mäklaren ifråga möttes av två män i rånarluvor. <br>– De visade vapen och hotade mäklaren att ge ifrån sig sin klocka av dyrare modell. De lämnade sedan på en moped eller mc-scooter, fortsätter Johan Thalberg.<br><br>Utöver de genomförda rånen misstänks gärningsmännen ha försökt genomföra två kupper till som misslyckats. <br><br>Det första rånförsöket som misslyckades skedde kort innan det andra rånet inträffade. Polisen ska ha fått larm om försök till rån från en adress i närheten där det också hölls en visning. <br>– Två personer ska ha närmat sig en person och man har sett ett vapen. Det avbryts eller genomförs inte, så som jag förstått det. Personen som upplever att han eller hon ska bli rånad lämnar platsen. Vi har inga uppgifter på vart de misstänkta tar vägen, säger Johan Thalberg till tidningen.<br><br>Det andra rånförsöket ska ha skett när en mäklare arbetade vid ett flerfamiljshus. Enligt uppgifter till Aftonbladet kom då två maskerade män dit på cykel. <br>– Två yngre personer har cyklat förbi och sedan tvärstannat vid den här personen som ska vara en mäklare. Personen har då gått in i en trappuppgång. Vi har varit på plats med flera patruller och utrett händelsen. Personen har upplevt otrygghet men ingen anmälan upprättades, säger Tobias Ahlén på polisens ledningscentral till Aftonbladet.<br><br>Ännu ska ingen gärningsman ha gripits men polisen bedömer att det rör sig om organiserad brottslighet. I brottsförebyggande och trygghetsskapande syfte har Västeråspolisens nu ökat närvaron i området. <br><br>På Mäklarsamfundet följer man utvecklingen i Västerås noggrant.<br>– Det är fruktansvärt det som har hänt. Det borde var en självklarhet att yrkespersoner ska kunna röra sig fritt i samhället och utöva sitt yrke utan att utsättas för kriminalitet, säger Mäklarsamfundets informationsansvarige Joakim Lusensky till Aftonbladet.<br><br>I ett gemensamt uttalande från fastighetsmäklarbranschen i Västerås framförs exempelvis att kundernas och medarbetarnas trygghet på visning har högsta prioritet, och att man i dialog med polisen tagit beslut om att mäklarna inte längre ska bära värdesaker i arbetet.</p>'
template: articles/article
sponsored: false
hide_from_home: false
artikel_typ: nyhet
views: 2677
puff_font_size: 24
article_font_size: 24
topnews_font_size: 48
region:
  - be2b6036-73b1-4f95-9957-4ad5bcabc684
clicks: 0
link: '1'
categories: ovrigt
tags:
  - Aftonbladet
  - Mäklarsamfundet
  - 'Polisen Västmanland'
  - Toppnyhet
id: 47732c43-1417-4d70-baa8-88564f37c05d
