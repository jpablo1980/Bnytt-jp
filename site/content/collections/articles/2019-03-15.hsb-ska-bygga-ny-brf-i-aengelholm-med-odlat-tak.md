title: 'HSB ska bygga ny brf i Ängelholm – med odlat tak'
ingress: |
  <p>I september startar HSB bygget av 65 nya bostadsrätter vid Rönne å i Ängelholm. Husen kommer att få så kallade sedumtak, med en odlad matta av växter på utsidan.
  </p>
  
intro_image: /assets/img/bilder_nyheter/wec360_1_hemsidan_hsb.jpg
long_form:
  -
    type: text
    text: '<p>HSB planerar just nu för bygget av Brf Åkanten med 65 bostadsrätter i Ängelholm. Byggstarten är satt till september 2019 och försäljningen av lägenheterna beräknas kunna påbörjas i mitten av maj i år, med inflyttning under hösten 2021. Inför säljstarten samlas intresseanmälningar in från medlemmar i HSB som har förtur till bostadsrätterna. Den nya bostadsrättsföreningen ska byggas vid Rönne å och kommer att bestå av hus på mellan fem och åtta våningar. Det går att läsa på hemsidan för HSB Nordvästra Skåne. <br><br>Husen får odlade sedumtak, tegelfasader och stora fönsterpartier. Lägenheterna ska också utrustas med inglasade balkonger och vattenburen golvvärme. Vissa av bostäderna får egen takterass. Bakom arkitekturen står Jais Arkitekter. <br><br><b>Lite kort om sedumtak </b><br>Sedumtak har en odlad matta av växter på utsidan. Enligt portalen Byggahus.se väger det ungefär lika mycket som ett tak med betongtakpannor, och är näst intill underhållsfritt. Det behöver bara gödslas; en gång om året de första två åren, och därefter vid behov. En annan fördel är att växtligheten uppe på taket fångar upp surt regn, och förhindrar att det hamnar i dagvattenbrunnar och sjöar.&nbsp; &nbsp;<br><br></p><p><i>Bild nedan: Färdiglagt sedumtak, HSB Brf Gustavslund i Helsingborg. Bild: Skärmdump från HSB Nordvästra Skånes hemsida</i></p>'
  -
    type: image
    photo: /assets/img/bilder_nyheter/hsb_skrmdmp.JPG
    size: Normal
template: articles/article
sponsored: false
artikel_typ: nyhet
views: 820
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 35
link: '1'
categories: nyproduktion
tags:
  - Byggahus.se
  - 'HSB Nordvästra Skåne'
id: 2c4ce4f7-0029-4707-b0bd-438bdca219a7
