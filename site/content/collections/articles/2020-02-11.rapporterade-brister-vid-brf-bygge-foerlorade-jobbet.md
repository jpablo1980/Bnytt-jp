title: 'Rapporterade brister vid brf-bygge – förlorade jobbet'
ingress: |
  <p>En platschef på ett bostadsrättsbygge i Stockholmsområdet krävde att en vattenläcka i taket skulle åtgärdas, vilken lett till mögel i takbjälkarna. Då valde byggbolaget att inte förlänga hennes provanställning. Det berättar hon i ett inslag för P4 Stockholm.
  </p>
  
intro_image: /assets/img/31710951-2019-05-12-bostadsforsaljning-i-nybyggda-vega.jpg
long_form:
  -
    type: text
    text: '<p>Bolaget Lindbäcks Bygg uppför över hundra bostadsrätter i Vega, ett område i Haninge utanför Stockholm. Under byggprocessen upptäckte platschefen att taket läckte in vatten och att träbjälkar i taket hade fått mögelpåväxt. När hon rapporterade bristerna och krävde att de skulle åtgärdas, ska bolaget ha valt att inte förlänga hennes provanställning som platschef. Det framgår av en intervju med henne i Sveriges Radio P4 Stockholm. <br>– Jag blev av med jobbet från en dag till en annan, säger den före detta platschefen till P4 Stockholm.&nbsp; <br><br>Magnus Edin, vd på Lindbäcks Bygg, uppges förneka att platschefen skulle ha blivit av med jobbet till följd av händelsen. Samtidigt bekräftar han “fuktproblem vid bygget” och tillägger att de kommer åtgärdas. Av P4 Stockholms rapportering framgår också att flera åtgärder som platschefen tidigare krävt nu ska ha blivit utförda. <br><br>I ett uppföljande inslag från samma radiokanal hörs Thomas Kullberg vid fackförbundet Byggnads berätta om vilka konsekvenser snabba lägenhetsbyggen kan få. Förbundet uppges få in många rapporter om att det går alldeles för fort när lägenheter byggs. Och tidsaspekten ska ha blivit så viktig att kvaliteten ofta kommer i andra hand.&nbsp; <br>– Absolut är det en jakt på tid och pengar. Man vill sälja ut eller hyra ut så fort som möjligt, gärna en vecka innan man har byggstart, säger han till P4 Stockholm. <br><br>Det kan till och med vara så att gipsväggar sätts och parkettgolv börjar läggas innan taket är på.&nbsp; <br>– Då finns inga tätskikt och i Sverige så regnar det en del, så då blir det blött och då kommer möglet ganska snabbt efteråt, förklarar Thomas Kullberg för radiokanalen.&nbsp;&nbsp;</p>'
template: articles/article
sponsored: false
artikel_typ: nyhet
views: 3524
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'P4 Stockholm'
  - 'Lindbäcks Bygg'
  - SR
  - Byggnads
  - Vega
  - Toppnyhet
id: f3bb4d91-58ec-4d25-9dcf-f0e3f6cae073
