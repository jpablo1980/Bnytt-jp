title: 'Oscar Properties varumärke utelämnas vid försäljning'
ingress: |
  <p>Att använda varumärket Oscar Properties som säljargument fungerar inte idag, skriver tidningen Realtid. Flera mäklare har slutat nämna fastighetsbolagets namn vid försäljningar av deras projekt.
  </p>
  
intro_image: /assets/img/mostphotos/41922159-stockholm.jpg
long_form:
  -
    type: text
    text: '<p>Det Stockholmsbaserade fastighetsbolaget Oscar Properties har varit börsnoterat sedan 2014 och 2017 stod deras aktie som högst. Då användes deras varumärke för att locka till sig köpare av bolagets nyproduktion och bostadsrätter. Nu har dock aktiekursen rasat och Oscar Properties har den senaste tiden kantats av stämningar, hot om konkurs och krav från kronofogden. Webbtidningen Realtid skriver att mäklare nu säljer fastighetsbolagets projekt utan att nämna varumärket.&nbsp;</p><p><br></p><p>Mäklarfirman Edward &amp; Partnets annonserar om bostadsrätter i projektet Industriverket på Kungsholmen och HG7 i Hammarby Sjöstad&nbsp; utan att nämna Oscar Properties namn. Ett annat exempel där Oscar Properties namn utelämnats är vid försäljningen av en våning i ett av de Norra Tornen, kallat Innovationen, i Vasastan. Edward &amp; Partners skriver: ”OMA, ett av världens mest ansedda och prestigefyllda arkitektkontor, har fått uppdraget och står bakom landmärket Innovationen (…)” Denna text är snarlik en text på Oscar Properties hemsida, men där står det: ”OMA, ett av världens mest ansedda och prestigefyllda arkitektkontor, har på uppdrag av Oscar Properties (…)” När Realtid sökt Edward &amp; Partners svarade de att varumärket Oscar Properties inte utelämnats med mening.&nbsp;</p><p><br></p><p>Norra Tornen har kantats av flera problem, bland annat har avloppsvatten läckt in i lägenheterna, vilket<a href="https://bostadsrattsnytt.se/nyheter/ovrigt/2020-06-15-avloppsvatten-laeckte-in-i-norra-tornen" target="_blank"> Bostadsrättsnytt </a>tidigare rapporterat om.</p><p><br></p><p>Även Fastighetsbyrån har valt att dölja Oscar Properties namn i en annons för lägenheter i det nyproducerade projektet Unité i Norra Djurgårdsstaden. Projektet har, liksom Norra Tornen, kantats av problem som en stämning, svårsålda objekt och framskjutet inflyttningsdatum. När Realtid frågar Fastighetsbyrån varför inte Oscar Properties nämns i annonsen får de ett liknande svar som från Edward &amp; Partners. <br>– Projektet marknadsförs på både Oscar Properties hemsida och vår. På vår hemsida brukar vi framför allt framhålla projektet och vårt varumärke. Alla våra spekulanter får ta del av säljmaterial gällande projektet med Oscar Properties som avsändare, säger Sarah Sjödin, ansvarig mäklare vid Fastighetsbyrån.</p>'
template: articles/article
sponsored: false
hide_from_home: false
artikel_typ: nyhet
views: 875
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - realtid
  - 'oscar properties'
  - toppnyhet
id: d0b58c70-81c5-4397-bbdc-959eed01e04d
