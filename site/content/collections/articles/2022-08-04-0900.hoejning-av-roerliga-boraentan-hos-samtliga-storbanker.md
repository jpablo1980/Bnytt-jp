title: 'Höjning av rörliga boräntan hos samtliga storbanker'
ingress: |
  <p>Nyligen justerade Swedbank upp listräntan för rörliga bolån. Efter det har resterande storbanker valt att göra samma sak. Det står att läsa i SvD Näringsliv.
  </p>
  
intro_image: /assets/img/52020789-red-house-model-and-percent-sign-refinance-mortgage-rates.jpg
long_form:
  -
    type: text
    text: '<p>Efter Riksbankens senaste reporäntehöjning har nu samtliga av Sveriges storbanker justerat upp listräntorna för rörliga bolån. Det skriver tidningen Svenska Dagbladet (SvD) Näringsliv. <br><br>Först ut var Swedbank som den 27 juli i år höjde tremånadersräntan till 3,59 procent. Ett par dagar senare, den 29 juli, valde även SEB, Nordea och Handelsbanken Stadshypotek att följa efter. Hos SEB och Nordea landade den rörliga boräntan på samma nivå som hos Swedbank, medan Handelsbankens tremånadersränta höjdes till 3,49 procent. <br><br>Banken SEB:s kommunikationschef Frank Hojem uppger för tidningen att utvecklingen för räntorna på bolån avspeglar den på räntemarknaden. Till exempel påverkas boräntor av hur amerikanska centralbanken Fed agerar och där fattades nyligen beslut om en räntehöjning. <br>– Den kostnad vi har för att ta upp lån är också till stor del driven av amerikanska långräntor, och Fed höjde ju räntan med 75 punkter nyligen, förklarar han för SvD.<br><br>En annan person som intervjuas i artikeln är Claes Hemberg, en oberoende ekonom, som tror att storbankernas närliggande räntehöjningar beror på svag konkurrens.<br>– Det är ett uttryck för en slags tyst överenskommelse om att det är så vi gör i branschen. Man höjer boräntan, och höjer ungefär två procent över styrräntan. Man ligger där och taktar. Det verkar inte som att det finns någon riktig sund konkurrens där olika banker har olika sätt att möta konsumenter utan alla gör på ungefär samma sätt, säger han.</p>'
template: articles/article
sponsored: false
hide_from_home: false
artikel_typ: nyhet
views: 1821
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - 'SvD Näringsliv'
  - SEB
  - Nordea
  - Handelsbanken
  - Swedbank
id: 398c8fd6-ebe4-4e1f-b9fd-8423353405f6
