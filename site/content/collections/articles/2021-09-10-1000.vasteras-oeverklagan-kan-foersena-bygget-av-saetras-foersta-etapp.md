title: 'Västerås: Överklagan kan försena bygget av Sätras första etapp'
ingress: |
  <p>I våras antogs en detaljplan för runt 1 100 bostäder i Västerås nya stadsdel Sätra, men då en privatpersons överklagan snart väntas nå mark- och miljööverdomstolen kan bygget nu försenas. Det rapporterar VLT.
  </p>
  
intro_image: /assets/img/satra_vy.jpg
long_form:
  -
    type: text
    text: '<p>Den 25 mars i år godkände byggnadsnämnden i Västerås detaljplanen för nya stadsdelen Sätras första etapp, vilket Bostadsrättsnytt skrev om då. Bland annat innefattar planen runt 1 100 nya bostäder. I en kommentar uppgav då kommunens projektledare Ulf Edvardsson att nyproduktionen var tänkt att få olika upplåtelseformer, exempelvis bostadsrätter. <br><br>Efter att planen antogs har en privatperson överklagat beslutet, enligt Vestmanlands Läns Tidning (VLT). Motivet till överklagandet ska vara att det planerade bygget anses kunna störa ekologi och djurliv i stadsdelens skog. <br><br>I mark- och miljödomstolen avvisades överklagandet, med hänvisning till att den klagandes fastighet inte ligger tillräckligt nära planområdet ifråga, varpå privatpersonen nu uppges ha för avsikt att ta saken vidare till mark- och miljööverdomstolen. Om målet i så fall kommer prövas där är upp till domstolen att avgöra. Oavsett riskerar processen att dra ut på tiden och försena byggstarten. I nuläget bedöms bygget preliminärt kunna starta under 2022.<br>– Min ambition är att överklaga. Projektet är så pass stort, jag anser att det är värt att pröva, säger privatpersonen till VLT.<br><br>Väljer mark- och miljööverdomstolen att inte pröva fallet vinner detaljplanen för etapp ett laga kraft.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 233
puff_font_size: 24
article_font_size: 24
topnews_font_size: 48
region:
  - be2b6036-73b1-4f95-9957-4ad5bcabc684
clicks: 0
link: '1'
categories: nyproduktion
tags:
  - VLT
  - 'Våsterås stad'
id: 29c8abc6-199e-41df-be56-2e5680180387
