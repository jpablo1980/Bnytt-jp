title: 'HSB:s nya solcellspark blir Sveriges största'
ingress: |
  <p>Utanför Strängnäs ska HSB Södermanland, i samverkan med EnergiEngagemang Sverige, bygga landets största solcellspark. Målet är att alla HSB:s bostadsrättsföreningar i Södermanland så småningom ska få möjlighet att köpa andelar i parken.
  </p>
  
intro_image: /assets/img/bilder_nyheter/hsb_solcellspark_grafik.jpg
long_form:
  -
    type: text
    text: '<p>En nya solcellspark planeras utanför Strängnäs. Det är HSB Södermanland, i samverkan med EnergiEngagemang Sverige, som står bakom satsningen. När parken är klar ska den kunna täcka 7 500 lägenheters elanvändning årligen. Med en effekt på 20 megawatt och en elproduktionskapacitet på 18 000 megawattimmar vid total installation, blir den Sveriges största solcellsprojektet som det ser ut i dagsläget. Det står att läsa i ett pressmeddelande från HSB.<br><br>Planen är att parken ska börja byggas i mars nästa år. Med 50 000 solpaneler beräknas den bli 45 hektar stor och kommer att ligga längs motorvägen E20 väster om Strängnäs. När solcellsparken är färdig kommer HSB Södermanlands medlemmar, i form av&nbsp;brf:er, få möjligheten att köpa så stora andelar i parken att deras elbehov täcks till 90 procent.&nbsp;&nbsp;</p><p>– Vi började vår satsning på solceller för tre år sedan, då vi satte upp solceller på HSB Södermanlands egna hyresfastigheter. Sedan har vi sålt in samma koncept till flertalet av våra bostadsrättsföreningar. Men det finns begränsande faktorer när det gäller att sätta upp solceller på tak. Därför går vi nu vidare med att bygga solcellsparken, säger Jon Leo Rikhardsson, vd för HSB Södermanland, i pressmeddelandet.&nbsp; <br><br>HSB är en kooperativ organisation, ägd av sina medlemmar. I verksamheten ingår delarna bosparande, byggande och förvaltning. Ett av organisationens mål är att dess klimatpåverkan ska minska med 75 procent under perioden 2008 – 2023, lagom till HSB:s 100-årsdag.&nbsp;&nbsp;</p>'
template: articles/article
sponsored: false
artikel_typ: nyhet
views: 358
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - HSB
  - 'HSB Södermanland'
  - 'EnergiEngagemang Sverige'
  - Toppnyhet
id: 2a3354c0-8638-4e14-bc90-60a7d937b248
