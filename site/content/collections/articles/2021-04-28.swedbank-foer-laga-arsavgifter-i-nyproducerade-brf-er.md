title: 'Swedbank: För låga årsavgifter i nyproducerade brf:er'
ingress: |
  <p>I nybyggda bostadsrättsföreningar saknas tidigare årsredovisningar för köparen att ta del av och därför är det viktigt att den ekonomiska planen är korrekt. Nu visar en ny undersökning från Swedbank att bostadsutvecklare i många fall inte räknar med framtida renoveringar och underhåll och sätter därför en för låg årsavgift.
  </p>
  
intro_image: /assets/img/bilder_nyheter/Västerås_LM/StockholmLM/swedbank.jpg
long_form:
  -
    type: text
    text: '<p>En ekonomisk plan i en nyproducerad bostadsrättsförening samlar information om bland annat byggnader och prognoser över driftkostnader och eventuella lån. Denna plan registreras av Bolagsverket som måste godkännas innan tillstånd för att uppföra bostadsrätter ges. Eftersom det gäller nyproduktion finns inga tidigare årsredovisningar för köparna att tillgå och allt underlag blir då den ekonomiska planen.&nbsp;</p><p><br></p><p>Nu visar en ny undersökning från Swedbank och sparbankerna att många bostadsutvecklare sätter för låga årsavgifter. I undersökningen studerades tio föreningars ekonomiska planer, utvalda genom stickprov från tio kommuner. Av undersökningen framgår det att samtliga föreningar skulle behöva höja årsavgiften med 43 procent för att täcka alla omkostnader. I genomsnitt räknades det med driftkostnader på 364 kronor per kvadratmeter och år, vilket Swedbank anser är lågt. Enligt Statistiska centralbyrån låg driftkostnaderna i genomsnitt år 2015 på 484 kronor per kvadratmeter och år.&nbsp;</p><p>– Samtliga ekonomiska planer går med underskott. För att täcka slitagekostnaderna på föreningarnas byggnadskomponenter, som föreningen har ett underhållsansvar för, skulle årsavgifterna behöva höjas, säger Arturo Arques, Swedbank och sparbankernas privatekonom, till Dagens industri där han intervjuades om undersökningen.&nbsp;</p><p>&nbsp;<br></p><p>En anledning till varför bostadsutvecklarna sätter så låga årsavgifter kan vara att årsavgiftens storlek påverkar marknadspriset.&nbsp;</p><p>– Att redan från början gå med underskott och ha ett för litet sparande gör det svårare för föreningen att få ekonomin i balans. Ackumulerade underskott behöver tas igen av genom ännu högre avgifter i framtiden, säger Arturo Arques till Dagens industri.</p>'
template: articles/article
sponsored: false
hide_from_home: false
artikel_typ: nyhet
views: 1522
puff_font_size: 24
article_font_size: 24
topnews_font_size: 40
clicks: 0
link: '1'
categories: nyproduktion
tags:
  - swedbank
  - årsavgifter
  - 'dagens industri'
  - toppnyhet
id: fc127916-1d90-4398-ab8c-04d7735c2795
