title: 'Frågan om rörligt eller bundet bolån delar experterna'
ingress: |
  <p>När räntan senast sänktes av den Europeiska centralbanken blev pressen större på Riksbanken. Flera experter är eniga i tron på att Riksbanken får svårt att höja räntan, men är oense om vad detta innebär för bolånen. Detta skriver Svenska Dagbladet (SvD).
  </p>
  
intro_image: /assets/img/mostphotos/6945140-sveriges-riksbank-1568823761.jpg
long_form:
  -
    type: text
    text: '<p>På många håll i världen har budskapet varit detsamma – man kan räkna med en låg ränta under en lång tid framöver. Detta på grund av det senaste beskedet från den Europeiska centralbanken. Sparekonomer som SvD talat med är dock inte överens om vad de låga räntorna kan innebära för bolånen. Vissa menar att ett rörligt bolån är det klokaste medan andra tycker att binda bolånet är bäst.<br>– Att binda är som en försäkring mot framtida räntehöjningar och nu är kostnaden för den försäkringen låg. jag tror det kan vara värt att binda för en del låntagare, säger Joachim Bornold på Söderberg och Partners till SvD.&nbsp;</p><p><br></p><p>Det motsatta tycker Nordnets Frida Bratt, som SvD också intervjuat.<br>– Det är inte läge att binda! De bundna räntorna är på låga nivåer, men det är väldigt lite som&nbsp; talar för att bolåneräntorna ska höjas i snabb takt.&nbsp; Behåll räntan rörlig och sätt av till en buffert för sämre tider. Spara exempelvis mellanskillnaden mellan dagens bolåneränta och en ränta på tre procent. Eller använd utrymmet till att amortera ned bolånet.&nbsp;</p><p><br></p><p>Rådet som de flesta experter ger är att noggrant läsa på och sedan försöka förhandla med sin bank. Ett tips till förhandlingen kan vara att berätta för banken att man är beredd att byta bank om man inte får ett tillräckligt bra erbjudande.&nbsp;</p>'
template: articles/article
sponsored: false
artikel_typ: nyhet
views: 693
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - svd
  - nordnet
  - riksbanken
  - rörlig
  - bunden
id: a10b0105-9ec0-4b57-9edc-f901fbcb7bff
