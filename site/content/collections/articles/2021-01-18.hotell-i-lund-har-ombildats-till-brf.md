title: 'Hotell i Lund har ombildats till brf'
ingress: |
  <p>Ett hotell i närheten av Lunds stadskärna har blivit uppköpt och omvandlat till en brf. Detta enligt ett pressmeddelande från Fastighetsbyrån som fått i uppdrag att sälja föreningens bostadsrätter.
  </p>
  
intro_image: /assets/img/grand_lundia.png
long_form:
  -
    type: text
    text: '<p>Några hundra meter från centrala Lund har Hotel Finn legat sedan 2012, de senaste åren har det varit ett så kallat Long Stay-hotell. Men nu har hotellet köpts upp och ombildats till en bostadsrättsförening, Brf Finn. Planen är att delar av verksamheten ska säljas vidare som bostadsrätter, samtidigt som flertalet av lägenheterna i föreningen ska fortsätta användas som hotellrum. Det står att läsa i ett pressmeddelande från mäklarföretaget Fastighetsbyrån som fått uppdraget att förmedla bostadsrätterna.&nbsp;&nbsp;<br><br></p>'
  -
    type: image
    photo: /assets/img/brf-finn-interior.png
    caption: 'Ett rum i Brf Finn. Pressbild från Fastighetsbyrån'
    size: Normal
  -
    type: text
    text: '<p>Vidare kommer köpare av en bostadsrätt i Brf Finn bland annat få möjlighet att hyra ut sin lägenhet via hotellverksamheten.&nbsp;</p><p>– I Brf Finn är det möjligt att köpa en lägenhet och bo i den under tiden man är i Lund och när man är hemma för sommarlov eller liknande kan man hyra ut den. Uthyrningen kan ske i egen regi eller via hotellverksamheten som då tar hand om in- och utcheckning, städning med mera, säger ansvarige mäklaren Andreas Hansen på Fastighetsbyrån Nyproduktion i pressmeddelandet.<br><br>Föreningens medlemmar får även tillgång till ett gym och en gemensam lokal i form av en stor lobby.<br>– Idag skapar dessa utrymmen ett otroligt mervärde åt lägenheterna. Lägenheterna säljs möblerade med modern och stilren inredning, men bostäderna är inte stora, de största är 47 kvadratmeter, men jag har bara två sådana att sälja. I övrigt finns det flera lägenheter på cirka 30 kvadratmeter, men även flera under 20 kvadratmeter, vilket ger en yteffektiv bostad som är jättefin, och där lobbyn skapar extra utrymme när det behövs, fortsätter Andreas Hansen.<br><br>Enligt Fastighetsbyråns hemsida uppgår det totala antalet bostadsrätter i föreningen till 80 och storlekarna på bostäderna varierar från 11,5 - 47 kvadratmeter boarea, fördelat på ett till två rum. Inflyttning är planerad att kunna ske under 2021.<br><br></p><p>Av ett tidigare pressmeddelande från Grand Lundia-koncernen, Hotel Finns tidigare ägare, framgår att hotellet avyttrades i slutet av 2020 och att köpare var Daniel Olsson från IVG Drift Lund AB. Motivet bakom försäljningen ska ha varit att Grand Lundia vill satsa mer på sina hotell i centrala Lund.</p>'
template: articles/article
sponsored: false
hide_from_home: false
artikel_typ: nyhet
views: 923
puff_font_size: 24
article_font_size: 24
topnews_font_size: 42
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: bostadsmarknad
tags:
  - Fastighetsbyrån
  - 'Hotell Finn'
  - 'Brf Finn'
  - 'Grand Lundia'
  - 'IVG Drift Lund AB'
  - Toppnyhet
id: 6fd33fbd-426c-4e52-a33c-be6d8ad08206
