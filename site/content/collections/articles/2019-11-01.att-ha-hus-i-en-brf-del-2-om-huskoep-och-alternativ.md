title: 'Att ha hus i en brf, del 2: Om husköp och alternativ'
ingress: |
  <p>I denna del av reportaget om att ha hus i en brf, ligger fokus på finansiering och alternativ. Bland annat tar vi en närmare titt på en förening där studiohus ingår i boendekonceptet, en typ av mini-villor i bostadsrättsform.
  </p>
  
intro_image: /assets/img/brf-bjorno-vik-2-07-1572606458.jpg
long_form:
  -
    type: text
    text: '<p>Text: Linda Myrin<br><br>Vill man gärna bo i ett eget hus men känner att ekonomin inte riktigt tillåter ett köp som innebär äganderätt, kan hus i form av en bostadsrätt vara ett bra alternativ. Bostadsutvecklaren Veidekke, med flera brf-projekt med småhus på gång, lyfter den ekonomiska aspekten av innehavet på sin hemsida.</p><p>– Finansieringen skiljer sig en hel del åt jämfört med äganderätt. Kontantinsatsen blir mindre eftersom bostadsrättsföreningen finansierar och lånar upp en del av anskaffningskostnaden. Du behöver heller inte låna lika mycket pengar för att kunna köpa ett hus i brf-form. Amorteringen blir inte lika stor, säger Eva Hasselström, fastighetsanalytiker på Veidekke Bostad, i en kommentar på veidekkebostad.se. <br><br>För den som är ute efter ett mindre boende, men ändå vill ha ett eget hus i en bostadsrättsförening, finns de så kallade studiohusen. De är en typ av mini-villor som byggs enligt attefallsreglerna. Av Boverkets hemsida framgår att den som har ett enbostadshus eller tvåbostadshus även får uppföra attefallshus om maximalt 25 kvadratmeter på sin tomt, förutsatt att de byggs 4,5 meter in från tomtgränsen. Den högsta tillåtna höjden från mark till taknock är fyra meter. För att uppföra attefallshus krävs inget bygglov, förutsatt att kraven ovan är uppfyllda. Men innan bygget kan påbörjas måste en anmälan göras till byggnadsnämnden, som sedan kan ge ett startbesked. <br><br>En del menar att studiohus i brf:er innebär överexploatering av villatomter, medan andra ser konceptet som en bra lösning på bostadsbristen. I slutet av 2016 publicerade SvD Näringsliv en artikel i ämnet med ett uttalande från juristen Ingrid Uggla, specialist på Bostadsrättslagen, där hon drar slutsatsen att det inte finns något laghinder “för det nya sättet att bilda miniföreningar med attefallhus i villaområden”.<br>&nbsp;<br>Nyligen valde Bostadsrättsnytt att ta en sväng förbi Brf Skvadronhöjden i Vallentuna, en förening med både parhus och studiohus från fastighetsutvecklaren Kolfast. Föreningens kvarter ligger i Tingvalla vid Vallentunasjön och parhusen har uppförts längs en väg som också går genom ett till synes klassiskt villaområde. I bakgrunden breder ett skogsparti ut sig.<br><br></p>'
  -
    type: image
    photo: /assets/img/brf_skvadronhojden_langa_.jpg
    caption: 'Brf Skvadronhöjdens parhus i Vallentuna. Foto: Linda Myrin'
    size: Normal
  -
    type: text
    text: '<p>Utanför ett av parhusen arbetar hantverkare i neonfärgade kläder, men på det stora hela verkar kvarteret ändå vara färdigbyggt. Husens fasader består av trä, närmare bestämt panel av typen dubbelfasspont, målad med lasyr. <br><br>Bakom parhusen ligger föreningens studiohus, byggda i form av rätblock. Den total ytan per studiohus uppgår till 34 kvadratmeter per bostadsrätt, inklusive sovloft och ett integrerat förråd: 19 kvadratmeter boyta och 15 kvadratmeter biyta. Utanför finns gräsmatta, en liten uteplats och bilparkering.&nbsp;&nbsp;<br><br></p>'
  -
    type: image
    photo: /assets/img/brf_skvadronhojden_studiohus_.jpg
    caption: 'Ett av Brf Skvadronhöjdens studiohus i förgrunden och parhus i bakgrunden. Foto: Linda Myrin'
    size: Normal
  -
    type: text
    text: '<p>Visionen vid grundandet av&nbsp;Kolfast&nbsp;Fastighetsutveckling var att skapa attraktiva, arkitektritade och prisvärda bostäder.&nbsp;&nbsp;&nbsp;<br>– Våra kunder får ett boende som delar många attribut med att bo i en traditionell villa, en viss del tomt ingår som oftast i våra projekt i upplåtelsen och dessa sköts av den enskilda medlemmen. Det finns även ofta gemensamma ytor som parkeringar och övriga grönområden som föreningen ansvarar för, detta tror vi genererar ett boende med mindre måsten och mer tid för annat än vad man har som villaägare där man oftast är själv med den allmänna skötseln av både hus och tomt, berättar Peter Lundh,&nbsp;Kolfast&nbsp;vd, för Bostadsrättsnytt.&nbsp; <br><br><b>Hur fungerar det att ha ett studiohus eller en del av ett parhus som bostadsrätt, jämfört med en "vanlig" bostadsrättslägenhet i ett flerbostadshus?&nbsp; &nbsp;</b><br>– Konceptet är i grunden snarlikt, den enskilda medlemmen ansvarar över inredning, fönster och dörrar etcetera, det yttre vilar på föreningen. Vi är alltid i våra projekt noga med att föreningen från start har budgeterat en rimlig summa för en årlig avsättning inför kommande underhåll, förklarar han.<br><br></p>'
  -
    type: image
    photo: /assets/img/brf_skvadronhojden-v.jpg
    caption: 'Brf Skvadronhöjden i Vallentuna. Foto: Linda Myrin'
    size: Normal
  -
    type: text
    text: '<p>Som projekt har Brf Skvadronhöjden delats upp i två etapper. Projektets första etapp byggstartades under hösten förra året och inflyttning i husen påbörjades våren 2019. Etapp två, med preliminär inflyttning under kvartal tre eller fyra i år, ska inrymma nio av föreningens totalt 21 bostäder. När andra etappen är färdigställd kommer föreningen att ha 14 bostäder i parhus och sju i studiohus.</p>'
template: articles/article
sponsored: false
hide_from_home: false
artikel_typ: reportage
views: 2432
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - Kolfast
  - Veidekke
  - OBOS
  - Boverket
  - SvD
id: fd5ecc33-f39c-46da-b3f7-09f1ae322c77
