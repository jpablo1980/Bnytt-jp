title: 'Stockholm: Parkeringsplats till salu för 3,2 miljoner kronor'
ingress: |
  <p>Att parkera på Östermalm är inte alltid lätt och det råder brist på fasta parkeringsplatser för de som bor i stadsdelen. Nu ligger en parkeringsplats ute till försäljning – för 3,2 miljoner kronor. Detta enligt Mitt i Östermalm.
  </p>
  
intro_image: /assets/img/mostphotos/41339112-underground-garage-or-modern-car-parking-with-lots-of.jpg
long_form:
  -
    type: text
    text: '<p>Att parkera innanför tullarna på Östermalm i Stockholm kan vara svårt och fasta parkeringsplatser säljs därför för miljonbelopp. Nyligen skrev <a href="https://bostadsrattsnytt.se/nyheter/bostadsmarknad/2023-02-02-garageplats-i-brf-till-salu-utgangspris-fyra-miljoner" target="_blank">Bostadsrättsnytt</a>&nbsp;om en garageplats i en bostadsrättsförening som förmedlades via Lagerlinds. Prislappen på den platsen var fyra miljoner kronor.<br><br>Nu skriver tidningen Mitt i Östermalm att en parkeringsplats i ett garage på nedre Östermalm, på Grev Turegatan, är till salu för 3,2 miljoner kronor. Garageplatsen ligger även denna gång i ett bostadsrättshus. Objektet förmedlas av Eklund Stockholm New York och mäklaren Denise Edlind. Hon sålde nyligen en liknande plats, då för tre miljoner kronor. Hon berättar för tidningen att första gången hon sålde en parkeringsplats i ett garage i stadsdelen såldes den för 1,4 miljoner kronor. Det var år 2014.<br><br>Enligt Mitt i Östermalm menar Denise Edlind att många ser p-platser som investeringar. Och många fastigheter saknar egna parkeringsplatser som räcker till alla boende.<br>– Det är ett helsike i dagsläget och fler p-platser kan försvinna. Folk är måna om sina bilar och vill känna säkerhet, därför är det många som vill äga sin plats. För många bostadsrättsföreningar blir det även en intäktskälla att bygga om källaren till parkeringsplatser, säger mäklaren Denise Edlind till Mitt i.</p>'
template: articles/article
sponsored: false
hide_from_home: false
artikel_typ: nyhet
views: 1991
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - östermalm
  - 'mitt i'
  - parkeringsplats
  - toppnyhet
id: e1986418-623a-4fc7-80a9-dbc1119c4ffe
