title: 'Bostadsannonser blir till humor på Instagram'
ingress: |
  <p>Majoriteten av bostäderna ute till försäljning på Hemnet har städats och inretts smakfullt inför fotografering. Men de hem som visas upp i befintligt skick eller som fått en lite annorlunda styling hamnar i många fall på Instagramkontot "Hemnetknarkarna" ihop med en humoristisk text. Detta har Göteborgs-Posten skrivit om.
  </p>
  
intro_image: /assets/img/mostphotos/hemnet2017-dator1.jpg
long_form:
  -
    type: text
    text: '<p>Motorsåg som väggdekoration, ett badkar format som en sko eller en svävande handduk är oftast inte det som dyker upp i huvudet när man tänker på bostadsannonser. Sedan 2018 har kontot "Hemnetknarkarna" på Instagram fått över 180 000 följare. På kontot publiceras bilder från annonser som valt att gå en annan väg med stylingen än det helvita hemmet med en perfekt fruktskål på köksbänken.&nbsp;<br>– Det kanske är skönt att se hem som inte är så himla perfekta – många mår väl nästan dåligt av det perfekta man ser på exempelvis Hemnet och på Instagram. Att ibland inse att man har det bättre hemma än vissa andra är nog en skön känsla, säger Stockholmsmäklaren bakom Hemnetknarkarna, som vill vara anonym, till Göteborgs-Posten.&nbsp;&nbsp;</p><p><br></p><p>Instagramkontot visar ofta upp hem som inte renoverats på många år och har kvar gammal inredning. Det finns exempelvis bilder från en villa i Uppsala där tvättstugan har kvar 1970-talets gröna plastmatta och grönblommiga tapet på både väggar och skåp. Men det är inte bara nostalgisk dekor som roar Hemnetknarkarnas följare. Det finns till exempel också en bild från en lägenhet på Södermalm med utsikt mot en lekpark med en kikare liggandes på fönsterbrädet. Bilden har fått sällskap av texten "kombinationen lekpark och kikare känns sådär". Även en lägenhet i Västerås har fått ett annorlunda inslag i stylingen – en livs levande butler i köket, redo att stå till tjänst.&nbsp;</p><p><br></p><p>De råa och opiffade hemmen, så kallade "anti-stylade" bostäder, kan ibland locka till sig fler intressenter och höja slutpriset. Dock tillhör det ovanligheten att inte styla sitt hem innan försäljning. År 2018 frågade Sifo svenskarna var de tror styling gör för bostadsannonsen. Drygt hälften av de tillfrågade svarade att det skulle visa bostaden från sin bästa sida och att slutpriset skulle öka med tio procent eller mer, skriver Göteborgs-Posten.&nbsp;<br>– Köparna vill väl egentligen se ett fint hem och kanske inte bilder på där en hund sitter på ett bord. Då tror jag det är bättre att få ser exakt hur bostaden ser ut. Samtidigt kan en hund på ett bord ge fler klick vilket kan leda till ett högre slutpris. Men det beror på bostaden man säljer, säger mäklaren bakom Hemnetknarkarna till Göteborgs-Posten.</p>'
template: articles/article
sponsored: false
artikel_typ: nyhet
views: 720
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - hemnet
  - hemnetknarkarna
  - göteborgsposten
  - styling
  - Toppnyhet
id: 2fd1ebfe-91b0-4905-ba73-3c31862f6eaa
