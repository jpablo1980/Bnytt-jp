title: 'Mycket dyrare att bo i ny hyresrätt än ny bostadsrätt – speciellt i storstäderna'
ingress: |
  <p>I dagsläget är det dubbelt så dyrt att bo i en nyproducerad hyresrätt i en storstad jämfört med en ny bostadsrätt, även om boräntan ingår i beräkningen. Det framgår av en ny rapport från HSB framtagen av Prognoscentret.
  </p>
  
intro_image: /assets/img/brf-arkaden.png
long_form:
  -
    type: text
    text: '<p>Analysföretaget Prognoscentret har på uppdrag av bostadsorganisationen HSB tittat närmare på kostnaderna för att bo i nyproducerade hyresrätter (månadshyra) och bostadsrätter (månadsavgift inklusive bolåneränta), i utvalda delar av landet. Rapporten visar att det är mycket dyrare att bo i en ny hyresrätt jämfört med bostadsrätt, trots att bostadspriserna ökat betydligt på senare tid.&nbsp;<br>– Det är viktigt att den bostadspolitiska debatten vilar på fakta. Rapporten visar tydligt att i storstadsregionerna och i större kommuner, är det minst dubbelt så dyrt att bo en nyproducerad hyresrätt jämfört med motsvarande bostadsrätt. I debatten framhålls alltför ofta hyresrätten som den bästa och billigaste lösningen för majoriteten av de unga, men att bo i en ny dyr hyresrätt riskerar att bli en fattigdomsfälla, säger HSB:s förbundsordförande Johan Nyhus i ett pressmeddelande från organisationen.<br><br>För ensamhushåll i Storstockholm med bostadsrätt går tolv procent av bruttolönen till boendekostnader inklusive bolåneränta, jämfört med 28 procent för de i hyresrätt. Par i en bostadsrätt med två rum i huvudstaden måste lägga sju procent av bruttoinkomsten på boendekostnader, medan motsvarande andel för de i hyresrätt uppgår till 17 procent.<br><br>I Storgöteborg behöver ensamhushåll i bostadsrätt avsätta tolv procent av sin bruttolön för att klara utgifterna för boendet. Har de istället hyresrätt går 28 procent av lönen till att betala för boendet. För par i bostadsrätt med två rum i staden kostar det sju procent av lönen, jämfört med 16 procent om de bott i bostadsrätt.<br><br>Ensamstående i Stormalmö med enrummare i form av en bostadsrätt behöver avsätta elva procent av sin inkomst för att klara boendeutgifterna. Är boendet en hyresrätt uppgår kostnaderna istället till 24 procent av inkomsten. Boendekostnaderna för sambos i bostadsrätt med två rum i området uppgår till sju procent av deras bruttoinkomst, medan den skulle ha legat på 15 procent om de bott i hyresrätt.</p><p><br>Räknar man även in amortering i boendekostnaderna för de i bostadsrätt, blir månadsavgiften oftast lägre än för boende i hyresrätt eller lika stor. Undantaget är exempelhushåll i Stockholm. Amorteringar uppges dock i förlängningen snarare vara ett sparande än en boendekostnad.<br><br>Studien genomfördes i juni 2021 och är avgränsad till fem typer av områden, varav tre är landets storstadsregioner, det fjärde avser större kommuner med mer än 75 000 invånare, och det femte kommuner med mindre än 75 000 invånare. Vad som studerats är boendekostnader inom nyproduktion för två typhushåll i hyresrätt respektive bostadsrätt: Ensamstående (20-24 år) i ettor och sambos (25-29 år) i tvåor.</p>'
template: articles/article
sponsored: false
hide_from_home: false
artikel_typ: nyhet
views: 958
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
  - a6afb6a1-88dd-4aa3-a758-bd8d94a24a51
clicks: 0
link: '1'
categories: bostadsmarknad
tags:
  - HSB
  - Prognoscentret
  - Toppnyhet
id: a90d2d21-ecf9-4879-9a14-5dc04a261de0
