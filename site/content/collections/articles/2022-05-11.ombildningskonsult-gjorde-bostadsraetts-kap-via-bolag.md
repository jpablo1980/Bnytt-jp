title: 'Ombildningskonsult gjorde bostadsrätts-kap via bolag'
ingress: |
  <p>I samband med ombildningen av en hyresfastighet i Sollentuna köpte föreningens ombildningskonsult en bostadsrätt till underpris via ett bolag. Det rapporterar Hem & Hyra.
  </p>
  
intro_image: /assets/img/35768391-utsikt-over-sollentuna-med-edsberg-sverige.jpg
long_form:
  -
    type: text
    text: '<p>Ifjol skrev <a href="https://bostadsrattsnytt.se/nyheter/ovrigt/2021-03-24-brf-i-sollentuna-plundrat-pa-miljonbelopp">Bostadsrättsnytt</a> om en ny brf i Sollentuna som misstänktes ha blivit plundrad på miljontals kronor, i samband med att föreningen anlitat Restate som ombildningskonsult för att göra om hyresrätter till bostadsrätter.<br><br>Nyligen gick tidningen Hem &amp; Hyra ut med uppdateringar i fallet. Där framkommer bland annat att minst elva av föreningens bostadsrätter förvärvats till underpris, samt att köpare i flera fall varit utomstående istället för hyresgäster. Vidare uppges en tidigare styrelseledamot i föreningen ha missbrukat sin ställning. <br><br>Av <a href="https://www.hemhyra.se/nyheter/misstankta-miljonsvindeln-i-sollentuna-nastan-106-miljoner-kravs-tillbaka-av-tidigare-ledamot/">Hem &amp; Hyras</a> rapportering framgår även att styrelseledamoten ifråga, enligt egen utsago, ska ha fått krav riktat mot sig från brf:en på över tio miljoner kronor. Enligt ledamoten är kravet obefogat då han inte gjort något fel. <br><br>Utöver detta ska en bank ha förts bakom ljuset i samband med att Restate ordnat ett dyrt privatlån utomlands åt föreningen “för att sy ihop affären”, med en hyresrätt som säkerhet. Enligt justitieminister Morgan Johansson (S) är det bara ytterligare ett exempel på hur ombildningskonsulter kan agera.<br>– Det här verkar vara en bransch där etiken inte är särskilt hedrad, säger han till <a href="https://www.hemhyra.se/nyheter/justitieministern-om-sollentunasvindeln-bara-ytterligare-ett-exempel/">Hem &amp; Hyra</a>. <br><br>Även Miia Vuolama som är brottsförebyggande specialist vid Ekobrottsmyndigheten intervjuas av tidningen. Angående föreningens dyra privatlån ger hon följande kommentar.&nbsp; <br>– Vi ser en stor risk att man medverkar till penningtvätt eller oseriös långivning när man anlitar privata långivare. Man måste vara väldigt noga med lånevillkoren när man sluter avtal.<br><br>Och att ett bolag med koppling till en konsult som anlitats vid en ombildning får köpa lägenhet till underpris, tycker hon är olämpligt. <br>– Det är självklart olämpligt när man arbetar med ombildningen. Konsulterna behöver vara oberoende annars blir det jävsituationer. Om det här är en kompensation för tjänster så är det inkomster som ska redovisas till Skatteverket, säger hon till Hem &amp; Hyra. <br><br>Förhandlingar om den misstänkta miljonsvindeln i Sollentuna-föreningen ska inledas i Attunda tingsrätt den 17 maj i år.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 274
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'Hem&Hyra'
  - Restate
  - 'Attunda tingsrätt'
  - Ekobrottsmyndigheten
  - regeringen
id: f29a59fd-38ef-4bd5-bb19-34eb8df37dc2
