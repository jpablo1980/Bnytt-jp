title: 'Bostadsrätter fortsätter att dominera hos SSM – trots hyresrätts-fokus'
ingress: |
  <p>Trots ett upprepat mål om fokus på hyresrätter fortsätter brf-projekt att dominera utvecklaren SSM:s portfölj. Det framgår av den senaste delårsrapporten från bolaget.
  </p>
  
intro_image: /assets/img/ssm-west-side-solna-jan-2020-0019.jpg
long_form:
  -
    type: text
    text: '<p>I veckan presenterades en ny delårsrapport från bostadsutvecklaren SSM med verksamhet i Stockholmsregionen. Enligt rapporten sålde bolaget fler bostadsrätter under kvartal två i år jämfört med kvartal ett, men färre än under andra kvartalet ifjol. Under kvartal två i år såldes 455 bostadsrätter jämfört med 622 under samma period ifjol.&nbsp;&nbsp;<br><br>Antalet produktionsstartade bostadsrätter under kvartal två i år uppgick till 109, jämfört med noll under både kvartal ett 2020 och kvartal två ifjol.&nbsp; &nbsp;<br><br>Det första kvartalet 2020 sålde bolaget 423 bostadsrätter i pågående produktion, ett resultat som följs av en notering om att bolaget sedan tidigare påbörjat att sälja om tvistande kundernas färdigproducerade bostäder i brf-projektet Metronomen. Det framgår av rapporten för kvartal ett i år.&nbsp; <br><br>I rapporten för årets andra kvartal finns informationen att tillträden i bostadsrättsprojekten West&nbsp;Side&nbsp;Solna och Metronomen bidragit med 13,3 miljoner kronor till resultatet. Vidare uppges försäljningen av halva hyresrättsprojektet Älvsjö&nbsp;Quarters ha bidragit med ytterligare 33 miljoner kronor, samtidigt som produktionsstarten av bostadsrättsprojektet&nbsp;Platform&nbsp;West påverkade kassaflödet negativt med minus 75,8 miljoner kronor.&nbsp; &nbsp;<br><br>Det står också att läsa att bolagets bostadsutveckling under kommande år ska ha ett tydligt hyresrätts-fokus “med enstaka inslag av bostadsrättsprojekt”. Dock poängteras att tre av fyra projekt i produktion för närvarande är bostadsrättsprojekt; av totalt 727 bostäder ska 549 bli bostadsrätter. <br><br>SSM lade om sitt fokus till hyresrätter redan under förra året. Av deras rapport för juli – september 2019 framgår bland annat att en översyn av bolagets verksamhet gjorts under kvartalet, vilken lett till att SSM:s fokus i närtid kommer att ligga på hyresrättsprojekt. Informationen att fokus även ska innefatta enstaka inslag av bostadsrättsprojekt förekommer även här.&nbsp; <br><br>I rapporten förklarar bolagets vd Mattias Lundgren bytet av fokus så här:&nbsp; <br>“I syfte att stärka balansräkningen kommer SSM i närtid fokusera på affärer som ger positiva kassaflöden. I praktiken innebär det en prioritering av hyresrättsprojekt via forward-funding.” <br><br></p><p>Nedan finns information om bolagets brf-projekt i regionen:<br></p>'
  -
    type: image
    photo: /assets/img/ssm_projekt2.jpg
    caption: 'Källa: SSM:s delårsrapport för januari – juni 2020'
    size: Normal
  -
    type: text
    text: '<p>SSM om statistiken: “Information om respektive projekt är i allt väsentligt bolagets aktuella bedömning av respektive projekt i sin helhet.”&nbsp;</p><p><br><b>Not:</b> Forward-funding&nbsp;innebär bland annat att köparen av ett nybyggnadsprojekt finansierar bygget genom att köpeskillingen erläggs i delar fram till dess att byggnaden är färdigställd. Källa: Tidningen&nbsp;<a href="https://www.fastighetsvarlden.se/fvexpert/forvarv-genom-forward-funding-nagra-reflektioner/">Fastighetsvärlden</a></p>'
template: articles/article
sponsored: false
hide_from_home: false
artikel_typ: nyhet
views: 213
puff_font_size: 24
article_font_size: 24
topnews_font_size: 38
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - SSM
  - Fastighetsvärlden
  - Toppnyhet
id: bc113f60-e9ac-4e85-9369-5703931e1e41
