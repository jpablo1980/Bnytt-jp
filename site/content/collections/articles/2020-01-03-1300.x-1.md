title: 'Säljstart för ny brf på Södermalm från JM'
ingress: |
  <p>Inom kort startar försäljningen av nya Brf Sofia Södra från byggbolaget JM. Tanken är att föreningens bostadsrätter ska uppföras i ett historiskt område på Södermalm i Stockholm. Det står att läsa på bolagets webbplats.
  </p>
  
intro_image: /assets/img/jm_sodermalm_exterior_02_gata_slutleverans.jpg
long_form:
  -
    type: text
    text: '<p>Den åttonde januari startar försäljningen av nya Brf Sofia Södra från byggbolaget JM. Planen är att föreningens bostadsrätter ska uppföras på Södermalm i Stockholm, i hörnet Nackagatan och Tegelviksgatan. Så kallade “VIP-kunder” får möjlighet att boka en bostadsrätt innan den allmänna försäljningen sätter igång. Detta mot att de betalar 200 kronor per år för förtur till nya bostäder från JM och dotterbolaget&nbsp;Borätt.&nbsp;<br><br></p>'
  -
    type: image
    photo: /assets/img/bild3.jpg-1577721830.jpg
    size: Normal
  -
    type: text
    text: '<p>Karta med hörnet Nackagatan / Tegelviksgatan rödmarkerat. Kartbild från OpenStreetMap.org<br><br></p>'
  -
    type: image
    photo: /assets/img/jm_sodermalm_terrass-2_slutleverans.jpg
    size: Normal
  -
    type: text
    text: '<p>Visionsbild JM</p><p><br>Samtliga bostadsrätter, ritade av HMXW Arkitekter, ska utrustas med antingen balkong, uteplats eller terrass. Till ytan blir lägenheterna mellan 35 – 92 kvadratmeter stora, och byggs som ettor, tvåor, treor och fyror. Totalt ska föreningen bestå av 41 bostadsrätter, i hus med hiss. På JM:s webbplats för projektet uppges priset för en lägenhet starta på 2 990 000, med 2 640 kronor som lägsta avgift. Tillträdet är preliminärt satt till augusti 2022 – juni 2023.&nbsp; &nbsp;<br></p><p><br>På webbplatsen finns även informationen att Brf Sofia Södra ska ha kvalitetsmärkningen Trygg Bostadsrättsmarknad, vilket där beskrivs som “ett branschinitiativ för stärkt konsumentskydd på bostadsrättsmarknaden”. Via en länk till föreningen Trygg bostadsrättsmarknads hemsida kan man läsa mer om märkningen, som där går under namnet Trygg BRF. Till exempel om vilka krav en bostadsutvecklare måste uppfylla för att tilldelas märkningen, som “ordning på bygglov, ansvarsförsäkringar och garantiåtaganden till vad som ska ingå i överlämningen av projektet”. <br><br>Platsen som den nya bostadsrättsföreningen är tänkt att byggas på ligger bland annat nära Hammarby sjö, Vitabergsparken och Blecktornsparken. På JM:s webbplats beskrivs marken för projektet som kulturhistorisk, belägen inom samma område som karaktärerna i författaren Per-Anders Fogelströms romaner levde i. Delar av det nya området kommer också att namnges efter hans karaktärer. Exempel på det är Emelies Gata, Tummens Torg, Tvätt-Malins park och Lottens Gata.&nbsp; <br><br>Flera andra aktörer ska också bygga i området, som när det är färdigställt kommer att inrymma totalt 1 200 nya bostäder i sju kvarter.&nbsp;&nbsp;</p>'
template: articles/article
sponsored: false
artikel_typ: nyhet
views: 1305
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Trygg BRF'
  - 'Brf Sofia Södra'
  - JM
  - 'HMXW Arkitekter'
id: 9058dbef-d17f-4363-b5a3-229682b757d2
