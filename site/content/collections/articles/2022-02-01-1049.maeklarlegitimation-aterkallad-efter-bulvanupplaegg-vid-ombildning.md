title: 'Mäklarlegitimation återkallad efter bulvanupplägg vid ombildning'
ingress: |
  <p>Ägaren av en hyresfastighet i Stockholm visade sig ha planer på att ombilda dess lägenheter till bostadsrätter med hjälp av bulvanupplägg. Till ombildningskonsult hade en fastighetsmäklare utsetts som i och med avslöjandet nu förlorar sin legitimation, enligt Hem & Hyra.
  </p>
  
intro_image: /assets/img/25314978-enskede.jpg
long_form:
  -
    type: text
    text: '<p>Hyresrätterna i en fastighet i Enskede, Stockholm Söderort, skulle ombildas till bostadsrätter med hjälp av personer som var skenskrivna där, för att i och med det kunna säljas vidare till en bostadsrättsförening. Det var planen som fastighetens ägare hade för lägenheterna, enligt en artikel i tidningen <a href="https://www.hemhyra.se/nyheter/toppmaklare-forlorar-licens-efter-ombildningsfiffel-ett-banditupplagg/" target="_blank">Hem &amp; Hyra</a>.&nbsp; <br><br>Ägaren av de berörda hyreshusen uppges vara ett fastighetsbolag där vd:n och en huvudägare ska ha varit inblandade i den planerade kuppen. Vidare uppges en fastighetsmäklare och granne till vd:n ha fått uppdraget som ombildningskonsult. <br><br>Boende i fastighetens hyresrätter anade oråd då de blev kontaktade av en man de inte kände till, som föreslog att deras lägenheter skulle ombildas till bostadsrätter. Hyresrätten som mannen påstods vara bosatt i stod tom och han var inte heller skriven på adressen. Enligt de boende ska den okände mannen ha “hjälpt till” med den planerade ombildningen i utbyte mot ett kontrakt från fastighetsbolaget.<br><br>De boende har också uppgivit att ombildningskonsulten och hyresvärden försökt få dem att köpa lägenheterna till överpris, något som majoriteten av hyresgästerna ska ha varit emot.<br><br>Men genom att 16 nya personer, inklusive vd:n och huvudägaren, plötsligt stod skrivna i den berörda fastigheten framstod det under omröstningen som att en majoritet av de boende hade röstat igenom köpet. Någon dag efter omröstningen stod de “nya grannarna” skrivna på sina tidigare adresser igen, de flesta i Skåne.<br><br>Kort efter det inträffade ska de “riktiga” hyresgästerna ha anmält mäklaren som agerat konsult till Fastighetsmäklarinspektionen. De hotade också med att göra polisanmälan om bedrägeriförsök, folkbokföringsbrott och osant intygande. Ett par dagar senare hade affären avstyrts. <br>– Att vem som helst kan skapa en bostadsrättsförening utan koppling till fastigheten. Det är märkligt att det är lagligt, säger en av de drabbade hyresgästerna till Hem &amp; Hyra. <br><br>Av artikeln framgår vidare att det inte är första gången som bolagets vd, huvudägaren och mäklaren varit delaktiga i denna typ av fastighetsaffärer. Vid minst två andra tillfällen har de medverkat vid affärer med liknande upplägg i Stockholm, den ena gällde en fastighet i Johanneshov och den andra en fastighet på Gärdet. <br><br>De tre personerna ska tillsammans ha undertecknat dokument från köpstämmor som bulvaner deltagit i, gällande ombildningar från hyresrätt till bostadsrätt. Rollerna de tre innehaft har varit ordförande, protokollförare, justerare och rösträknare.&nbsp; &nbsp;<br>– Det är ett banditupplägg. I det här fallet har man rakt av kidnappat bostadsrättsföreningen och har full kontroll på den. Fastighetsägaren utnyttjar hyresgästers okunskap på det här området för att tjäna pengar och det är det värsta sättet att tjäna pengar på, säger Bengt Öhman, jurist på Hyresgästföreningen region Stockholm, till Hem &amp; Hyra.<br><br>Huvudägaren har medgivit att han förmått personer från bolagets bostadskö i Malmö att folkbokföra sig i fastigheten i Enskede.&nbsp; <br><br>TV4 uppges ha varit först med att rapportera om den så kallade “ombildningshärvan”. Efter avslöjandet ska fastighetsbolagets vd ha lämnat sin post samtidigt som huvudägaren avslutat styrelseuppdrag.&nbsp; <br><br>Gällande mäklarens legitimation så valde Fastighetsmäklarinspektionen att återkalla denna, bland annat med motiveringen att han “låtit köpstämmorna manipuleras på ett sätt som måste anses vara helt moraliskt förkastligt för en registrerad fastighetsmäklare”. <br><br>Fastighetsmäklaren ifråga nekar till anklagelserna och ska ha uppgivit för myndigheten att hyresgästernas påstående om att de utsatts för bedrägeriförsök är “helt tagna ur luften”.</p>'
template: articles/article
sponsored: false
hide_from_home: false
artikel_typ: nyhet
views: 1212
puff_font_size: 24
article_font_size: 24
topnews_font_size: 42
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Hem & Hyra'
  - Fastighetsmäklarinspektionen
  - Hyresgästföreningen
  - Toppnyhet
id: cdd3f1a6-905f-4c94-a01d-d910d2368673
