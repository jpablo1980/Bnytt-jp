title: 'Regeringen föreslår nytt elstöd för hushåll'
ingress: |
  <p>Regeringen har presenterat förslag på ett nytt elstöd till svenska hushåll. Denna gång är tanken att boende i alla elområden ska inkluderas och stödet ska avse perioden november–december 2022. Det framgår av SR:s rapportering.
  </p>
  
intro_image: /assets/img/221229_srsvantesson_srbusch-3.jpg
long_form:
  -
    type: text
    text: '<p>På en pressträff idag, som bland annat direktsändes i Sveriges Radio (SR) Play, ​​presenterade energi- och näringsminister Ebba Busch nya åtgärder för att stötta svenska hushåll som drabbats av stigande elpriser. Tidigare har regeringen fattat beslut om ett retroaktivt elstöd till hushåll i elområde tre och fyra, avseende perioden oktober 2021–september ifjol. <br><br>Vad som föreslås nu är ett ytterligare elstöd som ska avse november–december 2022 och som hushåll i hela landet ska kunna få del av. Bakgrunden till detta är att prisskillnaderna mellan norr och söder blivit betydlig mindre. I december har det genomsnittliga spotpriset (elpris exklusive skatt och moms) i landet legat kring 2,01–2,71 kronor per kilowattimme, vilket är ovanligt högt. <br><br>Den nionde januari i år fattar regeringen beslut om att ge Svenska kraftnät i uppdrag att inkomma med en ansökan till Energimarknadsinspektionen gällande detta. Det nya stödet ska utformas med den tidigare elstöds-modellen som utgångspunkt.<br><br>Till skillnad från när det tidigare stödet togs fram kommer man nu att se över möjligheten att införa förbrukningstak för hushåll, en gräns för hur mycket förbrukad el det ska gå att få stöd för. Förhoppningen är att kunna införa tak med olika nivåer så att hänsyn kan tas till temperaturskillnader, att det exempelvis brukar bli kallare i norr vilket leder till en högre förbrukning där än i söder. <br><br>Svenska kraftnäts ansökan ska vara redo att lämnas in senast den 30 januari. Därefter kommer Energimarknadsinspektionen att ta ställning och antingen godkänna eller avslå ansökan. Det nya stödet beräknas kunna betalas ut någon gång i vår, förutsatt att ansökan om det godkänns.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 881
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - SR
  - Regeringen
  - 'Ebba Busch'
id: 3db82e87-2254-4bd8-b064-f1eb28a59cd5
