title: 'Snart lanseras konkurrent till Hemnet'
ingress: |
  <p>Hemnet har monopol på bostadsannonser och prishöjningar. Det anser i alla fall flera stora fastighetsmäklare, som i augusti startar en egen sajt för bostäder. Detta rapporterar Dagens Industri.
  </p>
  
intro_image: /assets/img/mostphotos/9966359-bostader-i-goteborg.jpg
long_form:
  -
    type: text
    text: '<p>Länge har Hemnet varit ensamma om att erbjuda en samlingsplats för bostadsannonser. För cirka tre år sedan såldes sajten, som ägdes av mäklare, till riskkapitalister för två miljarder kronor. Detta blev starten på ett missnöje i mäklarbranschen, främst på grund av flera prishöjningar under kort tid. <br>– De riskkapitalister som köpt har investerat mycket i Hemnet, men det kostar också pengar för mäklare och kunder. Nu höjdes annonspriset med 25 procent den 1 juli, det är en aggressiv prispolitik, säger Marcus Svanberg, vd för Länsförsäkringar Fastighetsförmedling, till Dagens Industri.</p><p><br></p><p>Många mäklare oroar sig för att Hemnet ska ta ut allt högre avgifter för bostadsannonseringar och vill nu skapa en konkurrent till sajten. I augusti lanseras bostadsannonssajten Bomero, som kommer ha ett liknande utbud som Hemnet, men med utlandsbostäder och komersiella fastigheter. Det är sju mäklarföretag som ligger bakom Bomero – Länsförsäkringar Fastighetsförmedling, Bjurfors, Skandia Mäklarna, Mäklarhuset, Husman Hagberg, ERA och Mäklarringen. Sajten görs tillsammans med it-bolaget NXT Mobile Group. Ihop säljer mäklarfirmorna drygt 70 000 bostäder om året och står för en tredjedel av marknaden. <br>– Tillsammans gör vi nu en långsiktig satsning på en mer kundnära och modern sajt som på sikt ska innehålla fler tjänster. Sajten ska vara öppen för alla, och över tid kanske vi tar in fler företag som delägare”, säger Marcus Svanberg som blir styrelseordförande i det nya bolaget, till Dagens Industri.&nbsp;</p>'
template: articles/article
sponsored: false
artikel_typ: nyhet
views: 1952
puff_font_size: 24
article_font_size: 24
topnews_font_size: 48
clicks: 13
link: '1'
categories: ovrigt
tags:
  - 'dagens industri'
  - bomero
  - mäklare
  - hemnet
  - annonser
id: 029f39da-f4fe-4651-a063-7b0553b175dc
