title: 'Landets lägsta boräntor noterade i Stockholms län'
ingress: |
  <p>Hypoteket har i samarbete med Aftonbladet gjort en nationell kartläggning över bolåneräntor. Resultaten visar bland annat att de lägsta räntorna noterats i kommuner inom Stockholms län. Och enligt Hypoteket kan vara ett bra läge att binda räntan nu.
  </p>
  
intro_image: /assets/img/25167025-villor-och-bostadshus-pa-lidingo.jpg
long_form:
  -
    type: text
    text: '<p>Banken Hypoteket har i samarbete med tidningen Aftonbladet kartlagt bolåneräntor i landet. Underlaget uppges bestå av uppgifter från över 200 000 tecknade bolån och resultaten visar exempelvis att räntorna kan skilja sig markant beroende på var i landet man bor. Detta enligt ett pressmeddelande från banken. <br><br>Mellan den lägsta och högsta genomsnittliga bolåneräntan skiljer det 1,27 procentenheter, vilket för låntagare med högst ränta innebär 12 700 kronor mer om året per lånad miljon. <br><br>Det förefaller vara så att i de kommuner där bolånen är som störst återfinns även den lägsta räntan. En förklaring till det kan vara att den ränta som bolånetagare erbjuds påverkas av hur uthållig den privata ekonomin är.&nbsp;</p><p>Ur pressmeddelandet:<br>"Har du god ekonomi klarar du av förändringar som höjd ränta vilket kan balansera risken att bostaden är högt belånad. Samtidigt vill långivarna tjäna pengar, det gör de genom att låna ut stora summor eftersom räntan, även om den är låg i procent, genererar stora inkomster i rena pengar."<br><br>Högst bolåneräntor på nationell nivå har noterats i Sorsele kommun inom Västerbottens län, följt av Övertorneå och Älvsbyn inom Norrbottens län.<br><br>Landets lägsta bolåneräntor återfinns i kommunerna Lidingö, Danderyd och Täby inom Stockholms län. Därefter kommer Lomma i Skåne följt av Nacka kommun som tillhör länet Stockholm.<br><br></p>'
  -
    type: image
    photo: /assets/img/hypoteket-borantor.png
    size: Normal
  -
    type: text
    text: '<p><i>Källa: Hypoteket/Aftonbladet, avser rörlig ränta</i></p><p><br>Enligt Hypoteket har det låga ränteläget lett till att banker premierar kunder för att binda lån, en trygghet som tidigare kostade extra. Statistik från myndigheten Statistiska centralbyrån (SCB) visar att nytecknade bolån bundna på mellan ett och två år landar på i snitt 1,25 procent för bostadsrätter. Och i nuläget kan bostadsägare spara tusentals kronor genom att binda sin bolåneränta. <br><br>I pressmeddelandet presenteras några räkneexempel på hur snitträntan kan förändras genom byte till denna typ av bundet bolån. Ett avser ett par med en villa på Ekerö i Stockholms län. Med ett bolån på 3 088 771 kronor (snittbelåningen i kommunen) och en rörlig ränta om 1,51 procent kan de genom att binda räntan sänka den till 1,22 procent, efter förhandling eller byte av låneaktör. Det skulle motsvara 8 956 kronor per år i minskade kostnader.&nbsp;</p><p><br>Hypoteket är en bolånegivare som finansierar sin utlåning via nordiska pensionsfonder och försäkringsbolag.</p>'
template: articles/article
sponsored: false
hide_from_home: false
artikel_typ: nyhet
views: 533
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bolan
tags:
  - Hypoteket
  - Aftonbladet
  - SCB
  - Toppnyhet
id: 457ef5ab-e180-47e2-aa12-185adb2e7c6b
