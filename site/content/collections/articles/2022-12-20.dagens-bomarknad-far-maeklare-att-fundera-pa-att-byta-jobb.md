title: 'Dagens bomarknad får mäklare att fundera på att byta jobb'
ingress: |
  <p>Situationen på bostadsmarknaden har blivit så tuff att mäklare överväger att byta jobb. Det rapporterar P4 Sjuhärad.
  </p>
  
intro_image: /assets/img/54618213-real-estate-agent-showing-house-plans-on-electronic-tablet.jpg
long_form:
  -
    type: text
    text: '<p>Den negativa utvecklingen på svensk bostadsmarknad har fått mäklare att börja fundera på att byta jobb, rapporterar Sveriges Radio (SR) P4 Sjuhärad. Enligt radiokanalen bekräftas lägesbilden av flera källor. En av de som P4 talat med är Borås-mäklaren Anki Johansson. <br>– Innan så var det liksom, ja som mäklare så öppnade du upp en dörr till en bostad och sen kom budgivningen igång. Och sen sålde vi efter några dagar och så var det nytt igen. Och dom unga killarna och tjejerna som kommer ut i den här marknaden nu, dom kommer att ha problem, säger hon.&nbsp; <br><br>Undersökningar från branschorganisation Mäklarsamfundet uppges visa att runt 60 procent av mäklarna i landet enbart har provisionsbaserad lön i dagsläget. Organisationens analys- och kommunikationschef Joakim Lusensky berättar för P4 att lönevillkoren inom branschen är på väg att ses över. <br>– Det har sakta men säkert dykt upp diskussioner om grundtrygghet i vår bransch och inte minst ett visst ökat intresse för andra löneformer än provision. <br><br>Samtliga mäklare som P4 varit i kontakt med inom ramen för inslaget, ska ha framfört att de känner någon kollega som valt att lämna sitt jobb.&nbsp;&nbsp;</p>'
template: articles/article
sponsored: false
hide_from_home: false
artikel_typ: nyhet
views: 402
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'SR P4'
  - Mäklarsamfundet
  - 'P4 Sjuhärad'
  - Toppnyhet
id: 74e73325-405a-45e8-a9cb-bc85cb798662
