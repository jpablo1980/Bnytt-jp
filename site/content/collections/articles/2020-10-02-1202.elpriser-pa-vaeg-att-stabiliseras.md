title: 'Elpriserna på väg att stabiliseras'
ingress: |
  <p>Under flera månader har det varit stor skillnad i elpris mellan landets norra och södra delar, men nu börjar priserna att stabiliseras. Detta skriver Vattenfall i ett pressmeddelande.
  </p>
  
intro_image: /assets/img/mostphotos/9757699-electric-lines-at-blue-sky.jpg
long_form:
  -
    type: text
    text: '<p>Efter att elpriserna varierat stort mellan landets södra och norra delar börjar det nu stabiliseras. I augusti var elpriserna i norra Sverige på den lägsta nivån för månaden på 20 år medan priserna i söder steg. <br>– Elpriset har stabiliserats i hela landet. För årstiden är det även något lägre än normalt, till exempel för två år sedan låg elpriset på över 50 öre/kWh. Vi börjar dock se längre perioder med högre temperaturer vilket påverkar elpriset, säger Jonas Stenbeck, privatkundschef Vattenfall Försäljning, i ett pressmeddelande.</p><p><br></p><p>I september låg det rörliga elpriset på ungefär 35 öre per kWh för Södra Mellansverige och 38 öre per kWh för södra Sverige. I norr är priset fortfarande aningen lägre än i övriga landet, 32 öre per kWh. Dock har priset stigit under september jämfört med det rekordlåga priset 12 öre per kWh i augusti.&nbsp;</p><p><br></p><p>Enligt pressmeddelandet från Vattenfall beror stabiliseringen av elpriserna på att tillgången på kärnkraft ökat i och med att revisionsperioden börjar ta slut. Enligt Strålsäkerhetsmyndighetens hemsida innebär kärnkraftsrevisioner att service genomförs vid kärnkraftverks-anläggningar, något som sker årligen.&nbsp;</p><p><br></p><p>En annan anledning till att gapet mellan norr och söders elpriser blir mindre är det blåser mer, främst i de norra delarna av landet, vilket ger en ökad andel vindkraft. Samtidigt är vattenmagasinen välfyllda. Det har också blivit lättare att överföra elektricitet mellan södra Mellansverige och norra Sverige vilket gör prisskillnaderna mindre inom landet.</p><p><br></p><p>Elpriserna kan komma att stiga framöver då råvarupriserna återhämtat sig efter coronapandemins intåg. Samtidigt stiger elpriserna i Tyskland och priset på olja och kol har ökat, vilket även det får de svenska elpriserna att stiga.</p>'
template: articles/article
sponsored: false
hide_from_home: false
artikel_typ: nyhet
views: 94
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - vattenfall
  - elpriser
  - kärnkraft
  - toppnyhet
id: 51812b19-9f02-44bc-9d3c-879c60228f41
