title: 'FI avråder från att pausa amorteringskrav'
ingress: |
  <p>Det är inte rätt läge att ändra eller pausa amorteringskraven, menar Finansinspektionen. Den slutsatsen drar myndigheten efter att ha utvärderat hur kraven påverkar hushåll med små marginaler i det rådande ekonomiska läget.
  </p>
  
intro_image: /assets/img/bilder_nyheter/pressbild_fi.jpg
long_form:
  -
    type: text
    text: '<p>Finansinspektionen (FI) bedömer inte att förändringar av amorteringskraven skulle vara en träffsäker åtgärd för att hjälpa hushåll med små ekonomiska marginaler i nuläget. Det har myndigheten kommit fram till efter att ha utvärderat hur amorteringskraven påverkar dessa hushåll, en utvärderingen som nu ska lämnas över till regeringen.<br><br>Den senaste tidens höga inflation, höga elpriser och stigande räntor talar för att många hushåll kommer att få det tufft ekonomiskt, speciellt de som hade små marginaler redan innan.<br>– Men att ändra reglerna kring amorteringskravet är inte ett träffsäkert medel för att ge stöd till utsatta hushåll, säger FI:s chefsekonom Henrik Braconier i en text på myndighetens hemsida. <br><br>Den grupp som påverkas mest av amorteringskraven är högt belånade hushåll, vilka ofta har goda marginaler då de vanligen bor i lägenheter i storstäder och därmed inte påverkas lika mycket av höga elpriser som de i villor. <br><br>I nuläget finns en typ av ventil för enskilda hushåll som uppfyller kraven för särskilda skäl. Det handlar om bolånetagare vars situation förändras väsentligt på ett sätt som ger dem ekonomiska problem, som höga och oväntade utgifter. <br><br>Ett borttaget amorteringskrav skulle innebära mer pengar till hushållen i ett läge då Riksbanken höjer räntan för att hålla nere efterfrågan i ekonomin. Istället föreslås riktade inkomsttillskott till de hushåll som drabbas hårdast, en typ av stöd som endast riksdag och regering kan införa.</p>'
template: articles/article
sponsored: false
hide_from_home: false
artikel_typ: nyhet
views: 169
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - FI
  - Toppnyhet
id: 1d91ba7c-0f4a-444c-aec7-367a810f4d47
