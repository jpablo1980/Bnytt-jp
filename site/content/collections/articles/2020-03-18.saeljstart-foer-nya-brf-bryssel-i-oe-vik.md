title: 'Säljstart för planerade Brf Bryssel i Ö-vik'
ingress: |
  <p>Nyligen startade försäljningen av bostäderna i planerade HSB Brf Bryssel i Örnsköldsvik och intresset för projektet uppges ha varit stort. Intressenterna får en veckas betänketid, därefter kan tilldelningen av bostadsrätter påbörjas.
  </p>
  
intro_image: /assets/img/brf_bryssel_1.JPG
long_form:
  -
    type: text
    text: '<p>HSB Södra Norrland planerar för en ny brf med 30 bostadsrätter i centrala Örnsköldsvik, något som <a href="https://bostadsrattsnytt.se/region/vasternorrland/nyproduktion/2019-11-28-nya-bostadsraetter-planeras-i-oe-vik">Bostadsrättsnytt</a> skrivit om tidigare. Föreningen heter Brf Bryssel och de nya bostadsrätterna ska inrymmas i ett flerbostadshus längs med Fabriksgatan. Av ett pressmeddelande från organisationen framgår att den nya föreningen blir HSB:s första nyproduktionsprojekt med bostadsrätter i staden sedan 1986.&nbsp; &nbsp;<br><br>Projektet säljstartade den elfte mars 2020 och intressenterna har nu en vecka på sig att göra sina lägenhetsval. Därefter påbörjar HSB arbetet med att kontakta kunderna och fördela lägenheterna. Bosparare i HSB får välja först, därefter medlemmar och sist övriga intressenter.&nbsp; <br>– Idag, den 18 mars, är sista dagen då intressenter kan göra lägenhetsval och ange den bostad de vill ha, säger Andreas Bergman, projektledare på HSB&nbsp;ProjektPartner, till Bostadsrättsnytt. Han tillägger också att intresset för projektet har varit osedvanligt stort. <br><br>Bostadsrätterna säljs genom mäklare på Fastighetsbyrån och bygget av den nya föreningen uppges kunna starta när 30 procent av lägenheterna har sålts.&nbsp; <br>– Säljstarten av brf Bryssel är ett perfekt tillfälle för den som vill bo mitt i stan, med närhet till havet och med alla de fördelar som följer med ett nybyggt boende, säger Anders Wallner, vice vd HSB Södra Norrland, i pressmeddelandet.<br><br>Det nya flerbostadshuset vid Fabriksgatan kommer att få sex våningar, varav fem blir&nbsp;bostadsplan. Byggstarten har preliminärt satts till kvartal tre år 2020, med inflyttning kvartal tre år 2022.&nbsp;&nbsp;<br><br></p>'
  -
    type: image
    photo: /assets/img/brf_bryssel_2.JPG
    caption: 'HSB Brf Bryssel, visionsbild. Källa: HSB Södra Norrland / wec360°'
    size: Normal
  -
    type: text
    text: '<p>I vår tidigare artikel om projektet kunde vi bland annat berätta att alla Brf Bryssels lägenheter kommer att byggas med antingen balkong, integrerad balkong, eller loggia som är en typ av inbyggd veranda. Och att vissa av bostadsrätterna kommer att få utsikt mot Örnsköldsviksfjärden.&nbsp; &nbsp;&nbsp;</p>'
template: articles/article
sponsored: false
artikel_typ: nyhet
views: 920
puff_font_size: 24
article_font_size: 24
topnews_font_size: 36
region:
  - 004eb45e-a37c-402e-9ed4-59b5d3deafd6
clicks: 0
link: '1'
categories: nyproduktion
tags:
  - 'HSB Södra Norrland'
  - wec360°
  - 'HSB ProjektPartner'
  - Fastighetsbyrån
id: d4574d43-427e-4cb4-8598-823e8274cf9c
