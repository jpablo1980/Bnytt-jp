title: 'Mäklarpanelen: Bra läge för köparna'
ingress: |
  <p>I dagsläget är det köparna som har ett övertag på bostadsmarknaden och trenden ser ut att följa samma mönster året ut. Detta enligt den senaste Mäklarpanelen utförd av Fastighetsbyrån.
  </p>
  
intro_image: /assets/img/mostphotos/353137134_2101820136690314_9050731581557534854_n.jpg
long_form:
  -
    type: text
    text: '<p>Mellan den 9–15 juni utförde Fastighetsbyrån sin undersökning Mäklarpanelen, en webbaserad enkät som gick ut till omkring 1 100 mäklare med 419 svarande. Stor-Stockholm, Stor-Göteborg, Stor-Malmö, Större ort, Mellanstor ort och Liten ort är de segment som svaren bryts ner på.</p><p><br></p><p>Resultatet från enkäten visar en fortsatt gynnsam marknad för bostadsköpare, i linje med den senaste undersökningen från april månad, enligt Fastighetsbyrån. På en skala mellan 0 (köparna) och 10 (säljarna) blev snittet 3,14 på frågan om för vilka bostadsmarknaden är mest fördelaktig för. I januari var snittet 2,78 på samma fråga, vilket innebär att köparna har övertaget på marknaden. På frågan ”För vilka är nyproduktionsmarknaden mest fördelaktig just nu?”, blev svaret i snitt 4,11, alltså till köparnas fördel om än inte i lika stor utsträckning.&nbsp;</p><p>– Vi har haft en trend att övertaget för köparna minskar och även prisökningar under de senaste månaderna. Nu bryts den trenden och vi ser tendenser till minskad efterfrågan igen. Men bilden är splittrad mellan olika delar av marknaden och känslan generellt är att bostadsmarknaden stabiliserats. Vi börjar se slutet av räntehöjningar och inflationen går åt rätt håll vilket gör förutsättningarna på bostadsmarknaden något mer förutsägbara, säger Johan Engström, vd på Fastighetsbyrån i ett pressmeddelande.<br></p><p><br></p><p>Majoriteten av mäklarna, 66 procent, tror att priserna på bostadsrätter kommer att stå stilla resten av året. Vad gäller mäklarnas spekulationer om nivån på antal sålda bostadsrätter på sin ort för resten av året svarade drygt hälften, 54 procent, att den skulle ligga på samma nivå som hittills i år, och 31 procent att försäljningen kommer att öka. <br>– Resultaten tyder på en stabil marknad med stabila priser resten av året. Att trenden med stigande priser skulle hålla i sig känns osannolikt, bland annat eftersom räntehöjningarna inte slagit igenom helt än. Om aktiviteten, som nu legat på en låg nivå under lång tid, ökar skulle det sannolikt snarare leda till att priserna kan pressas ner något igen, säger Johan Engström.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 204
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - toppnyhet
  - mäklarpanelen
  - fastighetsbyrån
  - köpare
  - säljare
id: 14c2870f-a7c5-403d-9cbe-8789417d4cff
