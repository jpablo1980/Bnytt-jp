title: 'Mäklarpanelen: Ettor svåra att sälja'
ingress: |
  <p>I Fastighetsbyråns senaste mäklarpanel framgår det att köparnas övertag på bostadsmarknaden minskar. Enligt Mäklarpanelen är ettorna svåra att sälja i hela landet medan efterfrågan är stor på mellanstora lägenheter.
  </p>
  
intro_image: /assets/img/mostphotos/64258155-trapphuset-med-dorrar-in-till-lagenheter.jpg
long_form:
  -
    type: text
    text: '<p>Varje månad skickar Fastighetsbyrån ut en webbenkät till sina mäklare. Den senaste enkäten besvarades mellan den 15–22 april av 418 mäklare. I ett pressmeddelande presenterar mäklarbyrån resultatet, som visar att köparnas fördel på marknad har blivit mindre. På frågan “för vilka är bostadsmarknaden mest fördelaktig just nu?” landade snittet på 3,58, där noll motsvarar köparna och tio säljarna. När samma fråga ställdes i januari blev snittet 3,01, och för ett år sedan 3,2. Enligt pressmeddelandet har köparnas övertag inte varit så litet sedan juni 2022.&nbsp;</p><p>– Vi märker ett tydligt skifte på marknaden med fler spekulanter på visningar, budgivningar och avslutade affärer. Det kan troligtvis förstärkas om vi får en räntesänkning nu i maj. Men det är en bit kvar tills vi har balans mellan köpare och säljare och det skiljer sig mycket från bostad till bostad, säger Johan Engström, vd på Fastighetsbyrån i pressmeddelandet.&nbsp;</p><p><br></p><p>När det kommer till hur fördelen ser ut för köparna runt om i landet är den störst i Stor-Malmö med 3,64. I Stor-Stockholm och Stor-Göteborg ligger snittet på 3,71 respektive 3,89.&nbsp;</p><p><br></p><p>Mäklarpanelen visar denna månad att det är stor efterfrågan på treor och fyror när det kommer till bostadsrätter. Den typ av lägenhet som är mest svårsåld just nu är ettorna. Det är en trend som märks i hela landet.&nbsp;</p><p>– Det är väldigt höga trösklar in på bostadsmarknaden vilket framförallt påverkar efterfrågan på mindre lägenheter. De prisnedgångar vi hade 2022 äts till stor del upp av kostnadsökningar, med högre räntor i spetsen, och många får helt enkelt inte ihop kalkylerna. De som har varit inne på bostadsmarknaden ett tag har mycket större möjligheter att ta nästa steg och byta bostad, säger Johan Engström.</p>'
template: articles/article
sponsored: false
hide_from_home: false
artikel_typ: nyhet
views: 734
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - toppnyhet
  - fastighetsbyrån
  - mäklarpanelen
  - ettor
  - efterfrågan
id: 14fc21f6-10b5-40d7-b609-1226a044ec60
