title: 'Swedbank spår betydligt högre reporänta i februari'
ingress: |
  <p>I en ny rapport från Swedbank förutspås reporäntan ligga på en betydligt högre nivå i februari än idag, högre än i Riksbankens senaste prognos, och bostadspriserna väntas ha fallit rejält till första halvåret 2023.
  </p>
  
intro_image: /assets/img/swedbank-sundbyberg.png
long_form:
  -
    type: text
    text: '<p>Nyligen släppte Swedbank en ny rapport: “Swedbank Economic Outlook, oktober 2022”. Där förutspår banken bland annat ett betydligt sämre läge för hushåll i Sverige den närmaste tiden, med fortsatt hög inflation, stigande kostnader och elpriser. Försämrad köpkraft, sjunkande reallöner och fallande börs uppges ha gjort hushållen rekorddeppiga. <br><br>Bördan ser dock ut att kunna lindras lite av det högkostnadsskydd för elpriser som regeringen planerar införa. Gällande läget på energimarknaden tror banken på en försiktig stabilisering under 2024, med något lägre elpriser som följd. <br><br>Vidare bedömer Swedbank att Riksbanken kommer justera upp reporäntan med 75 punkter från dagens 1,75 procent till 2,5 procent i november, för att sedan höja räntan med ytterligare 50 punkter upp till tre procent i februari nästa år. Detta då Riksbankens värdepappersinnehav bedöms komma att minska i snabb takt under kommande år, efter att ha ökat under pandemin. Enligt Riksbankens <a href="https://bostadsrattsnytt.se/nyheter/rantor/2022-09-20-reporaentan-hoejs-till-1-75-procent">senaste prognos</a> kommer styrräntan hamna på 2,5 procent under nästa år.<br><br>Pressen på hushållen kommer så småningom leda till att behovet av penningpolitiska åtstramningar avtar. När aktiviteten minskar och inflationen sjunker tillbaka under 2023 och 2024 så förändras också Riksbankens prioriteringar något. Om drygt ett år räknar Swedbank med att Riksbanken börjar sänka styrräntan, och efter ett antal nedjusteringar väntas räntan landa på 2,25 procent.&nbsp; <br><br>Osäkerheten kring hur höga boräntorna kan bli, i kombination med svag inkomstutveckling framöver, bedöms i sin tur leda till mer avvaktande bostadsköpare. I nuläget finns det mycket som tyder på att bostadspriserna kommer falla ytterligare. Även det stora antalet bostäder som förblir osålda, vilket leder till längre säljtider, är indikationer på det. På riksnivå spås bopriserna falla med totalt 15–20 procent under perioden februari 2022 fram till första halvan av nästa år. <br><br>På längre sikt talar vissa faktorer för en avtagande boprisnedgång och en utplanande prisutveckling. Till exempel ser bostadsinvesteringarna i både nyproduktion som ombyggnation ut att nästan kunna halveras fram till och med 2024, på grund av stigande byggkostnader, högre räntor och sjunkande efterfrågan. Effekten blir att färre nyproducerade bostäder kommer ut på marknaden. Detta, tillsammans med sådant som lägre boräntor vid slutet av prognosperioden, skulle kunna leda till att läget på bomarknaden blir något mer balanserat.</p>'
template: articles/article
sponsored: false
hide_from_home: false
artikel_typ: nyhet
views: 453
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Swedbank
  - Toppnyhet
id: 7bc1bd64-d6c0-48d3-a01f-29abe380d11e
