title: 'SBAB: Stigande bopriser i Storstockholm'
ingress: |
  <p>I september steg lägenhetspriserna i Storstockholm medan de sjönk i resterande storstadsområden. Det visar ny statistik från SBAB.
  </p>
  
intro_image: /assets/img/img-6389-1696253652.jpg
long_form:
  -
    type: text
    text: '<p>Prisutvecklingen på svenska lägenheter förblev stillastående under september i år, sett till rikssnittet. Det visar SBAB Booli Housing Price Index (HPI) för månaden. På storstadsnivå så ökade priserna med 0,7 procent i Storstockholm, samtidigt som de sjönk i både Storgöteborg och Stormalmö med 0,4 procent respektive 0,1 procent.&nbsp; <br><br>För norra Sverige noterades en nedgång om 2,7 procent, i mellersta Sverige sjönk lägenhetspriserna med 2,0 procent och i södra Sverige med 0,2 procent. <br>– Även om bostadspriserna – med undantag för lägenhetspriserna i Storstockholm – föll i september, tycker jag att de fortfarande uppvisar en förvånansvärd stor motståndskraft mot både de urholkade realinkomsterna och den stora ränteuppgången. Den underliggande trenden – alltså när man tar bort tillfälliga effekter som normal säsongspåverkan – pekar mot mer eller mindre stillastående priser på både lägenheter och villor just nu för Sverige som helhet, säger SBAB:s chefsekonom Robert Boije i ett pressmeddelande från banken. <br><br>Han tillägger dock att nedgångar kan vara att vänta den närmaste tiden. <br>– Vi räknar ändå med att priserna går ner lite till under hösten, innan botten är nådd. Riksbankens senaste höjning av styrräntan påverkar de rörliga bolåneräntorna med viss fördröjning. De nu låga marginalerna på bolån kan komma att höjas när bankerna höjer inlåningsräntorna, vilket driver upp den rörliga bolåneräntan. Många bostadsrättsföreningar står också inför betydande höjningar av månadsavgifterna, säger Robert Boije.<br><br>På årsbasis ligger nu prisutvecklingen för svenska lägenheter på plus 3,4 procent.<br><br></p><p>Indexet HPI baseras på samtliga bostadsförsäljningar som registrerats på bostadssajten Booli och redovisas månatligen.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 406
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
  - a6afb6a1-88dd-4aa3-a758-bd8d94a24a51
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SBAB
  - Booli
  - Toppnyhet
id: f26c4f4c-61b1-4715-aa7b-5b1a4abc4b9f
