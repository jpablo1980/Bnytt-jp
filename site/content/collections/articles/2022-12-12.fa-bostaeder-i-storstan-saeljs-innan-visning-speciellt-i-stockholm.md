title: 'Få bostäder i storstan säljs innan visning – speciellt i Stockholm'
ingress: |
  <p>Allt färre bostäder i storstäderna säljs innan huvudvisningen, i Stockholm är andelen nu nästan obefintlig. Samtidigt är oron bland säljarna på bomarknaden rekordhög. Det visar den senaste uppdateringen av Erik Olsson Bostadsindex.
  </p>
  
intro_image: /assets/img/5.jpg
long_form:
  -
    type: text
    text: '<p>I december visar mäklarkedjan Erik Olsson Fastighetsförmedlings bostadsindex på en ökad oro bland säljare av bostäder och att en tredjedel av visningsbesökarna nu vill lägga en mindre del av sin konsumtion på bostaden än tidigare under pandemin. Enligt en marknadskommentar från mäklarkedjan är nervositeten och oron för den egna försäljningen på en rekordhög nivå, den högsta som noterats sedan de började mäta. <br><br>Samtidigt är det inte fler än 60 procent som väljer att sälja sin gamla bostad innan de köper en ny, vilket bedöms som anmärkningsvärt.&nbsp;</p><p>Ur marknadskommentaren:<br>“Ända sedan i våras har vi givit rådet att sälja först eftersom det är ett enkelt sätt ta bort nästan hela den ekonomiska risken i en bostadsaffär. Säljer man först tvingas man inte sälja mot sin vilja.” <br><br>Statistiken visar också att andelen bostäder i storstäderna som säljs innan huvudvisningen minskat betydligt. Enligt marknadskommentaren från början av februari i år såldes 25 procent av bostäderna i Stockholm under hand (innan offentlig visning) och nu i december beskrivs andelen som “obefintlig”.&nbsp; <br><br>I Göteborg och Skåne såldes under fem procent av bostäderna under hand vid början av december i år, jämfört med 20 procent i början av februari.&nbsp;</p><p>“I Malmöområdet har vi fler visningsbesökare och säljarna förstår att de måste sänka sina förväntningar, men har ibland svårt att gå ner utan att göra förlust som gör affären svår att genomföra. Bostäder som varit till salu länge blir svårsålda bara därför att köparna tror det är fel på dem.”<br><br>I allmänhet bedöms hushållen få det tuffare i och med sänkta reallöner och högre räntor. Bankernas korta boräntor stiger och ännu syns inte den fulla effekten av de senaste höjningarna.&nbsp;</p><p>“Förutom höjningar som annonseras först nu är det ofta upp till 3 månaders eftersläpning i den faktiska höjningen även på räntor som kallas rörliga. Till det kommer det lån med räntor som bands när räntan var lägre än nu som förfaller, och får högre räntor.”<br><br>Av den senaste marknadskommentaren framgår också att bankernas nedjusteringar av boräntor för längre bindningstider, indikerar att de räknar med att olika riksbankers räntehöjningar börjat påverka inflationen nedåt.</p>'
template: articles/article
sponsored: false
hide_from_home: false
artikel_typ: nyhet
views: 142
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
  - a6afb6a1-88dd-4aa3-a758-bd8d94a24a51
clicks: 0
link: '1'
categories: bostadsmarknad
tags:
  - 'Erik Olsson Fastighetsförmedling'
id: 4fe884de-326e-43e9-9e93-e594d3ef1c4f
