title: 'Rättegång inledd mot tidigare styrelseledamot i Sollentuna-brf'
ingress: |
  <p>Tingsrättsförhandlingen mot en tidigare styrelseledamot för en brf i Sollentuna, Stockholm, som misstänks vara inblandad i att ha svindlat föreningen på miljoner, har nu inletts. Det rapporterar Mitt i.
  </p>
  
intro_image: /assets/img/mostphotos/attunda.jpeg
long_form:
  -
    type: text
    text: '<p><a href="https://bostadsrattsnytt.se/nyheter/bostadsmarknad/2022-05-11-ombildningskonsult-gjorde-bostadsraetts-kap-via-bolag">Bostadsrättsnytt</a> har tidigare skrivit om att en brf i Sollentuna riktat krav mot en tidigare styrelseledamot på över tio miljoner kronor, med motiveringen att han missbrukat sin ställning där. Han uppges ha varit inblandad i att ha svindlat bostadsrättsföreningen på miljontals kronor i samband med en ombildning där Restate agerade ombildningskonsult, och utomstående fått köpa lägenheter till underpris. <br><br>Enligt lokaltidningen Mitt i Sollentuna ska rättegången mot den före detta styrelseledamoten nu ha inletts i Attunda tingsrätt, för att avslutas på tisdag den 24 maj. Han ska tidigare ha varit ordförande i Brf Malmparken 1 då dess 149 lägenheter ombildades från hyresrätter till bostadsrätter. Minst elva av lägenheterna ska ha sålts till underpris och majoriteten av dessa köptes av utomstående. <br><br>I samband med att föreningen fattade misstankar om att allt inte gått rätt till, tog de hjälp av en utomstående granskare i form av en advokatbyrå, utsedd av myndigheten Bolagsverket. Granskaren drog slutsatsen att både föreningens tidigare styrelse och ombildningskonsulten Restate vanskött sina uppdrag, att ”den ekonomiska skadan kan inte överblickas”.<br><br>Kravet som föreningen riktar mot den tidigare ordföranden ska uppgå till 10,6 miljoner kronor, vilket ungefär motsvarar det belopp som gick förlorat när han sålde minst elva av föreningens lägenheter till underpris. Lägenheterna uppges ha haft ett sammanlagt marknadsvärde på 24,5 miljoner kronor, men ska ha sålts för 14 miljoner kronor. <br><br>Men den tidigare ordföranden tillbakavisar anklagelserna.<br>– Jag är inte orolig alls för jag har inte gjort fel. jag har inte agerat i strid med regelverket, och majoriteten av medlemmarna är tacksamma för min insats i styrelsen, säger han i en kommentar i Mitt i.<br><br>Vidare tillägger han att det inte är olagligt att sälja hyresrätter till personer som inte är hyresgäster, om det ändå begåtts fel är han inte den enda som bör ställas till svars. <br>– Det finns protokoll för alla tagna beslut. Jag blir besviken, varför är det endast jag som utpekas som ansvarig? Om ordföranden inte har alla kunskaper ska väl de andra i styrelsen gå in och hjälpa till, fortsätter han.<br><br></p><p>Not: Sollentuna är en kommun inom Stockholms län.</p>'
template: articles/article
sponsored: false
hide_from_home: false
artikel_typ: nyhet
views: 636
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Mitt i'
  - Restate
  - Bolagsverket
  - 'Attunda tingsrätt'
  - Toppnyhet
id: 98f85134-bd23-4ae2-a377-ba21d263f2fb
