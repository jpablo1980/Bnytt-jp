title: 'Byggkrisen kan kosta Stockholm och Uppsala 343 miljarder'
ingress: |
  <p>Enligt en ny rapport från Stockholms Handelskammare kan byggkrisen resultera i ett sammantaget produktionsbortfall på 343 miljarder kronor i huvudstadsregionen, fram till 2030. I rapporten ingår Stockholms län och Uppsala län i regionen.
  </p>
  
intro_image: /assets/img/18767950-beautiful-buildings-in-riddarholmen-by-the-sea-in-central.jpg
long_form:
  -
    type: text
    text: '<p>Nyligen presenterade organisationen Stockholms Handelskammare rapporten ”Notan för byggkrisen”, framtagen i samarbete med konsultbolaget WSP. Den innehåller en analys som gjorts utifrån myndigheten Boverkets bedömning av bostadsbehovet i landet, där kostnaderna har räknats fram genom att behovet av nya bostäder ställts mot två tänkta krisscenarier för bostadsbyggandet. <br><br>I och med att byggsektorn är kopplad till närliggande branscher så påverkar en bred nedgång i byggandet den övriga ekonomin. Avsikten är att analysen ska ge en bild av de samlade kostnaderna för samhället i stort.<br>– Om byggbranschen slås ut sprider det sig till andra närliggande branscher. Det drabbar sysselsättningen och den specialiserade kompetensen i hela landet. Om den här kompetensen försvinner kan vi få ett scenario där det blir betydligt svårare att växla upp byggandet när konjunkturen väl vänder och efterfrågan kommer tillbaka. Det går inte att understryka nog att det är tid för politisk handlingskraft, säger Stockholms Handelskammares vice vd Daniella Waldfogel i ett pressmeddelande från organisationen.<br><br>En del av rapporten handlar om läget i Stockholmsregionen som enligt en hänvisning har avgränsats till att omfatta Stockholms län och Uppsala län. I prognosens mildare scenario beräknas produktionsbortfallet i området landa på 30 miljarder kronor för 2024, det år då den negativa sysselsättningseffekten spås kulminera. <br><br>Under innevarande år beräknas 33 000 färre vara sysselsatta än om bostadsinvesteringarna legat i linje med bostadsbehovet. Om det värre scenariot skulle bli verklighet nås botten år 2027 med 55 000 färre sysselsatta jämfört med om byggtakten matchat bostadsbehovet. Bortfallet bedöms då uppgå till 49 miljarder kronor. <br><br>För perioden 2023–2030 beräknas det sammantagna produktionsbortfallet landa på 165 miljarder kronor i det mildare scenariot och 343 miljarder kronor i det värre. På riksnivå bedöms bortfallet uppgå till 413 miljarder kronor respektive 1 060 miljarder kronor under motsvarande tidsperiod.<br>– I vårt värsta scenario som för tankarna till 90-talskrisen kommer stora delar av byggbranschens arbetskraft att lämna yrket och vi får en utdragen kris. Vi riskerar ett aggregerat produktionsbortfall på 1000 miljarder kronor under åren fram till 2030. Krisen kommer att fördjupa problemen på bostadsmarknaden och därför behöver partierna nu samla sig över blockgränserna och förhandla fram reformer som gör skillnad både på kort och lång sikt, säger Stockholms Handelskammares vd Andreas Hatzigeorgiou i pressmeddelandet.</p><p><br>Stockholms Handelskammare beskriver sig som den ledande organisationen för företag och företagare i huvudstadsregionen som omfattar Stockholms- och Uppsala län.</p>'
template: articles/article
sponsored: false
hide_from_home: false
artikel_typ: nyhet
views: 104
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Stockholms Handelskammare'
  - Toppnyhet
id: d7e6473b-c0be-4cc2-b99b-7412996ad039
