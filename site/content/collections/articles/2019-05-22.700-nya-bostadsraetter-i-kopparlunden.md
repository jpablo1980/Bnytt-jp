title: '700 nya bostadsrätter i Kopparlunden'
ingress: |
  <p>Utvecklaren Riksbyggen planerar för 700 nya bostadsrätter i Kopparlunden, Västerås, med fokus på hållbarhet. Det framgår av ett pressmeddelande.<br>
  </p>
  
intro_image: /assets/img/mostphotos/2212890-vasteras-utsikt-over-city-2-(1).jpg
long_form:
  -
    type: text
    text: '<p>Bostadsutvecklaren Riksbyggen har planer på att bygga omkring 1000 nya bostäder i Västerås, varav 700 bostadsrätter och 300 hyresrätter. Gällande bostadsrätterna så kommer olika koncept bli aktuella. Till exempel Riksbyggens Bonum för seniorbostäder, och StegEtt vilket innebär små, effektivt planerade bostäder med ett eller två rum och kök. <br><br>Tanken är att nyproduktionen ska uppföras på fastigheten Verkstaden 20, som utvecklaren förvärvat av Svea Real och Scius Partners. Den är belägen i Kopparlunden i närheten av Västerås station och består av före detta verkstadskvarter. Byggstarten för projektet är planerad till sista halvåret av 2021, med inflyttning 2023. <br>– Vi är mycket glada över förvärvet och den kommande byggnationen på Verkstaden 20 blir stommen i Riksbyggens bostadsproduktion i Västerås under många år. Nu får vi möjligheten att både bidra till ett mer hållbart Västerås och till stadens fortsatta tillväxt genom att tillföra nya bostäder, säger Mikael Pettersson Sjölund, marknadsområdeschef Riksbyggen Bostad Bergslagen, i ett pressmeddelande. <br><br>Enligt pressmeddelandet ska hela Riksbyggens verksamhet genomsyras av hållbarhet, i linje med Agenda 2030 och FN:s 17 globala hållbarhetsmål. Bland annat med hjälp av ett “unikt hållbarhetsverktyg i Riksbyggens nyproduktion av bostäder”. Av ett tidigare pressmeddelande framgår att verktyget innefattar tio olika områden, som ekosystemtjänster, energi och mobilitet.&nbsp;</p>'
template: articles/article
sponsored: false
artikel_typ: nyhet
views: 960
puff_font_size: 24
article_font_size: 24
topnews_font_size: 48
region:
  - be2b6036-73b1-4f95-9957-4ad5bcabc684
clicks: 23
link: '1'
categories: nyproduktion
tags:
  - Riksbyggen
  - 'Svea Real'
  - 'Scius Partners'
  - 'Agenda 2030'
  - Toppnyhet
id: f3070d96-3f06-479f-b35e-c81c887a0b4e
