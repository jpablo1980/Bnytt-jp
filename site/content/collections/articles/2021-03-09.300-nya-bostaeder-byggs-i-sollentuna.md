title: '300 nya bostäder byggs i Sollentuna'
ingress: |
  <p>Vid Väsjö torg i Sollentuna ska runt 300 nya bostäder uppföras, både hyresrätter och bostadsrätter. Projektet beräknas kunna byggstarta under 2021. Det framgår av ett pressmeddelande från Sollentuna kommun.
  </p>
  
intro_image: /assets/img/visionsbild_ikano_vasjo-torg-1615292376.jpg
long_form:
  -
    type: text
    text: '<p>Längs den nyanlagda Slalomvägen i Väsjön, Sollentuna, ska det uppföras fyra nya kvarter med runt 300 bostäder. Bygget av projektet beräknas kunna starta under 2021 och preliminär inflyttning är satt till 2023. <br><br>Den åttonde mars i år fattade Sollentunas kommunstyrelse beslut om vilka som får bygga kvarteren, genom att godkänna köpeavtal med utvalda aktörer. Det bekräftar Jonas Riedel, gruppledare i fullmäktige för Centerpartiet, för Bostadsrättsnytt. <br><br>I och med detta utsågs Bonava, Ikano och Nordr till utvecklare av bostäderna. I ett tidigare pressmeddelande från kommunen gav Moa Rasmusson (L), ordförande i Sollentuna kommuns samhällsbyggnadsnämnd, en kommentar om projektet.<br>– Det är mycket positivt att utbyggnaden av Väsjön torg nu kan starta. Väsjö torg är en viktig pusselbit i utbyggnaden av Väsjön och kommer ha närhet till såväl vatten, natur, kollektivtrafik och inom några år en skola, säger hon.</p><p><br>Bonava ska bygga runt 150 hyresrätter, Ikano cirka 90 bostadsrätter, och Nordr uppför cirka 50 bostadsrätter.&nbsp;<br><br></p>'
  -
    type: image
    photo: /assets/img/visionsbild_nordr_vasjo-torg.jpg
    caption: 'Nordrs kvarter med cirka 50 bostadsrätter. Illustration: Tengbom'
    size: Normal
  -
    type: text
    text: '<p>Kommunens val av bostadsproducenter motiveras bland annat med att det möjliggör en blandning av boendeformer och att “samtliga aktörer har egen kapacitet för att komma igång och genomföra produktionen i närtid.”<br><br></p>'
  -
    type: image
    photo: /assets/img/karta_vasjon.png
    caption: 'Utbyggnadsordning Väsjö torg. Totalt beräknas omkring 1 000 bostäder att kunna byggas på Väsjö torg i etapper fram till omkring 2029. Bildkälla: Sollentuna kommun'
    size: Oversized
  -
    type: text
    text: |
      <p>De sammanlagt runt 300 bostäderna ingår i en första etapp med bostäder vid Väsjö torg. Under året fortsätter planeringen inför försäljning av ytterligare byggrätter i området, där etapper med totalt 1 000 bostäder är tänkta att byggas i Väsjöns mest centrala del fram till runt år 2029.
      <br><br>Enligt pressmeddelandet planeras det även för nyproduktion av bostäder i andra delar av Väsjön. Bland annat i Norra Väsjön där bostadsutvecklarna SSM och JM via Seniorgården ska starta produktionen av bostadsrätter, hyresrätter och serviceboenden i år. Dessa bostäder ska uppföras i den sydvästra delen av området, närmast Gustavsbergsleden.&nbsp;</p>
      
template: articles/article
sponsored: false
hide_from_home: false
artikel_typ: nyhet
views: 573
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Sollentuna kommun'
  - Nordr
  - Ikano
  - Bonava
  - SSM
  - JM
id: c6ce0c4b-08ba-4426-a330-c996f1661989
