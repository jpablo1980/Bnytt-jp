title: 'Bra fart på bostadsbyggandet i landet'
ingress: |
  <p>KI och SBAB släppte nyligen varsin prognos för bostadsbyggandet i landet framöver, som båda indikerar en högre byggtakt än vad som tidigare förutspåtts. Enligt den ena prognosen kan bostadsbristen vara löst till år 2027.
  </p>
  
intro_image: /assets/img/25166287-byggarbetsplats-for-bostadsproduktion.jpg
long_form:
  -
    type: text
    text: '<p>En ny prognos från statliga banken SBAB visar att byggandet av bostäder i landet har legat på en stabil nivå trots pandemin. Orsaker till detta bedöms vara att intresset för bostadskonsumtion ökat rejält under perioden, även projekt som byggstartade innan pandemin bröt ut ska ha bidragit till utvecklingen. Dock kan tillbakagången till mer normala konsumtionsmönster, i kombination med lägre befolkningstillväxt, innebära att byggandet går ned längre fram. <br><br>Uppskattningsvis behöver det byggas omkring 30 000 nya bostäder årligen framöver, samtidigt som bankens prognos indikerar att antalet under de kommande åren kommer ligga på runt 50 000 per år. I dagsläget är bedömningen att det fattas 90 000 bostäder i landet. Om utfallet i prognosen blir verklighet betyder det att bostadsbristen kan vara löst till senast år 2027.<br>– Bostadsbyggandet har hållits väl uppe under pandemin och avtog inte alls på det sätt vi oroade oss för under våren 2020. Det väntas förvisso gå ner något under de kommande åren. Samtidigt har SCB nyligen reviderat ner befolkningstillväxten rejält framöver. Står sig dessa prognoser är vår bedömning att bostadsbristen kan vara borta till 2027, säger SBAB:s chefsekonom Robert Boije i ett pressmeddelande från banken.<br><br>Prognosen från SBAB innehåller även uppskattningar för andra delar av (eller med koppling till) bostadsmarknaden, till och med år 2024. I tabellen nedan finns exempel på det.<br><br><b>Utvalda kategorier ur SBAB:s prognos över svensk bostadsmarknad:<br><br></b></p>'
  -
    type: image
    photo: /assets/img/byggprognos-sbab.png
    size: Normal
  -
    type: text
    text: '<p><i>Källor för SBAB:s prognos: Macrobond, SCB, Valueguard och SBAB<br><br></i></p><p>Myndigheten Konjunkturinstitutet (KI) släppte nyligen en rapport om konjunkturläget i landet där en del innehåller en prognos för bostadsbyggandet i Sverige. Enligt rapporten kommer slopandet av pandemirestriktioner öka återhämtningstakten för svensk ekonomi under kvartal tre i år. <br><br>Tillväxten i investeringarna för innevarande år har reviderats upp “markant”. Bland annat när det kommer till bostadsinvesteringar där KI nu förutspår en större ökning än vad som uppgavs i prognosen i juni.<br><br>Vidare spås åtgärdsförslagen i regeringens budgetförslag för 2022 kunna leda till en mild högkonjunktur för svensk ekonomi under andra halvåret. Samtidigt kan återhämtningen på arbetsmarknaden behöva mer tid på sig.&nbsp; &nbsp; &nbsp;<br><br>Av rapporten framgår också att antalet påbörjade lägenheter ökade snabbt under första halvåret 2021. Och tack vare stigande bostadspriser som tyder på en hög efterfrågan kommer utvecklingen inom nyproduktion fortsätta vara stark, men troligen inte lika kraftig som under årets två första kvartal.<br><br>För helåret 2021 är bedömningen att antalet påbörjade lägenheter i flerbostadshus kommer landa på drygt 60 000 och under nästa år beräknas antalet uppgå till knappt 60 000. När det kommer till i småhus väntas antalet påbörjade bostäder ligga nära 15 000 om året både under 2021 och 2022. Myndigheten hänvisar till Statistiska centralbyrån (SCB) som källa.</p>'
template: articles/article
sponsored: false
hide_from_home: false
artikel_typ: nyhet
views: 142
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - SBAB
  - KI
  - SCB
  - Toppnyhet
id: dd6e1745-8b33-4726-b2b2-2c4adb04d705
