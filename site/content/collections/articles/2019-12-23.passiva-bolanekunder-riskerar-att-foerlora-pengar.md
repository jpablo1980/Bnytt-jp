title: 'Passiva bolånekunder riskerar att förlora pengar'
ingress: |
  <p>En ny undersökning från Novus, som gjorts på uppdrag av Landshypotek Bank, visar att många svenskar ofta funderat på att byta bank men inte genomfört sina planer. I undersökningen framgår det även att storstadsbor är mer aktiva på bostadsmarknaden än övriga svenskar. Det skriver Dagens industri.
  </p>
  
intro_image: /assets/img/mostphotos/19367558-svenska-pengar.jpg
long_form:
  -
    type: text
    text: '<p>I en undersökning från Novus, som beställts av Landshypotek Bank, framkommer att den som bor i Stockholm, Göteborg eller Malmö är mer aktiv på bostadsmarknaden än andra svenskar, och i större utsträckning kan tänka sig att flytta sitt bolån till en annan bank. Det rapporterar Dagens industri (Di). I storstäderna uppger 37 procent att de någon gång bytt bank för sitt bolån. I resten av landet är det 29 procent som svarar att de bytt, men 49 procent har funderat på att flytta bolånet under det senaste året. I storstäderna svarar 58 procent att de under året tänkt på att flytta sitt lån.&nbsp;<br>&nbsp; – Den här rapporten visar tydligt att många bolånekunder förlorar flera tusen kronor varje år för att de sitter kvar i en gammal bankrelation där de betalar onödigt hög ränta. På några år blir det här väldigt många tusenlappar. I hela landet, men framför allt utanför storstäderna, skulle man behöva bli bättre på att se om det finns alternativ för sina bolån. Det finns idag många aktörer på bolånemarknaden och en bra chans för kunden att pröva nytt,&nbsp;säger Catharina Åbjörnsson Lindgren, affärschef på Landshypotek Bank, till Di. <br><br>Dagens industri skriver också att rapporten kommit fram till att hur ofta man söker information om bostadsmarknaden skiljer sig mellan övriga landet och storstäderna. I Stockholm. Göteborg och Malmö är det 46 procent som söker information om marknaden varje månad medan siffran i övriga landet landar på 33 procent. <br>– Även om många utanför storstäderna trivs bättre med sin boendesituation jämfört med storstadsbor, så är det samtidigt viktigt att man på landsbygden också tar chansen att utmana sin bank. Dels för att spara pengar, dels för att ta vara på möjligheten att vara en del i en rörelse för ökad konkurrens och sunda värderingar på svensk bankmarknad,&nbsp;berättar Catharina Åbjörnsson Lindgren för Di.</p>'
template: articles/article
sponsored: false
artikel_typ: nyhet
views: 1571
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - 'dagens industri'
  - 'landshypotek bank'
  - novus
  - toppnyhet
id: b870e38a-9fc2-4783-9651-ce5e71a32bf7
