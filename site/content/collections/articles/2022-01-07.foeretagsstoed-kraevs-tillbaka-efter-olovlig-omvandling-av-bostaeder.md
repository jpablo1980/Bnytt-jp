title: 'Företagsstöd krävs tillbaka efter olovlig omvandling av bostäder'
ingress: |
  <p>Bolag beviljades företagsstöd för uthyrning av turistboenden på orter som Vemdalen och Funäsdalen, men istället omvandlades bostäderna olovligen till bostadsrätter. Nu kräver Region Jämtland Härjedalen tillbaka utbetalt stöd på över 20 miljoner kronor, rapporterar SR.
  </p>
  
intro_image: /assets/img/40129010-harjedalens-kommun.jpg
long_form:
  -
    type: text
    text: '<p>Omkring år 2015 beviljades företagsstöd till bolag som uppfört turistboenden i områden som Vemdalen och Funäsdalen, belägna i kommunen Härjedalen inom Region Jämtland Härjedalen. Stödet gavs på villkor att dessa boenden skulle hyras ut och inte säljas vidare som bostadsrätter. Men då flera bolag brutit mot villkoret kräver regionen nu tillbaka stödpengar för 20 miljoner kronor. Detta enligt Sveriges Radios (SR) P4 Jämtlands rapportering.&nbsp; <br><br>Juliana Gardahl Wettersten är enhetschef för finansiering och stöd i Region Jämtland Härjedalen och berättar för SR varför de valt att kräva tillbaka pengarna.<br>– Jo, men det här är ärenden som har haft många år på nacken, dom blev beviljade för länge sen och utbetalda 2015 och därikring. Och förenat med dom här stöden så fanns ett särskilt villkor som sa att dom här boendena skulle vara tillgängliga på en uthyrningsmarknad under en period om 15 år. Det är det villkoret som inte hålls och det är det som föranleder att beslut om återkrav är taget, förklarar hon för SR:s reporter. <br><br>Enhetschefen får också en fråga om vad problemet är med att bolagen sålt fastigheterna de beviljades stöd för att bygga.<br>– Då var det ju länsstyrelsen som beviljade stöden i de här ärendena och syftet med stödet var ju att skapa ett boende som är tillgängligt på uthyrningsmarknaden för kommersiella turistboenden alltså, och det är ju inte tillgängligt på en uthyrningsmarknad om det är bostadsrätter, fortsätter Juliana Gardahl Wettersten.</p>'
template: articles/article
sponsored: false
hide_from_home: false
artikel_typ: nyhet
views: 138
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - SR
  - 'P4 Jämtland'
  - 'Region Jämtland Härjedalen'
id: 2333bd79-1038-4009-97c5-2ce9faba31e1
