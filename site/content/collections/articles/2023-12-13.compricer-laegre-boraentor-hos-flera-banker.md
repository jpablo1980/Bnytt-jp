title: 'Compricer: Lägre boräntor hos flera banker'
ingress: |
  <p>Efter Riksbankens senaste reporäntebesked har flera banker valt att justera ned räntor för bundna bolån. Hos tre aktörer har även den rörliga boräntan sänkts. Detta enligt uppgift från Compricer.
  </p>
  
intro_image: /assets/img/skarmavbild-2023-12-13-kl.-11.19.24.png
long_form:
  -
    type: text
    text: '<p>I slutet av november i år valde Riksbanken att lämna styrräntan oförändrad på 4,0 procent och därefter har flera banker/bolåneaktörer sänkt räntor för bundna bolån. Det står att läsa på jämförelsesajten Compricers hemsida. De som gjort nedjusteringar är Skandia, Stabelo, SBAB, Landshypotek, Danske Bank, Nordea och Hypoteket. <br><br>Tre aktörer har också sänkt räntan för rörliga bolån med tre månaders bindningstid. Hos Danske Bank har den justerats ned med 0,05 procentenheter, hos SBAB med 0,10 procentenheter och även Stabelo har sänkt räntan med 0,10 procentenheter.&nbsp; <br><br>Utöver detta presenterade Compricer nyligen genomsnittsräntan på bolån i november, vilket motsvarar den genomsnittliga ränta som kunder erbjöds vid tecknande av nya lån under månaden. <br><br>När det kommer till bolån bundna på tre år så sjönk snitträntan med 0,03 procentenheter för att landa på 4,58 procent. Det ska vara första gången på nära tre år som denna ränta blivit lägre. <br><br>Samtidigt sjönk genomsnittsräntan för femåriga bolån med 0,15 procentenheter ned till 4,20 procent.<br><br>För rörliga bolån steg genomsnittsräntan med 0,03 procentenheter i november och en genomsnittlig bolånekund erbjöds därmed en ränta på 4,81 procent.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 296
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - Compricer
id: 92fdb508-7f0c-4b35-8563-e9b5d241005b
