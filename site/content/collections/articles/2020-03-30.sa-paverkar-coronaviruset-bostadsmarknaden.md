title: 'Så kan coronaviruset påverka bostadsmarknaden'
ingress: |
  <p>Den stigande arbetslösheten och den rådande varselvågen kan påverka bostadsmarknaden, menar experter som Dagens Nyheter talat med. Dock ska flera banker lätta på amorteringskraven om deras låntagare förlorar inkomst på grund av coronaviruset.
  </p>
  
intro_image: /assets/img/mostphotos/36210193-bostader-husfasader-bostadshus.jpg
long_form:
  -
    type: text
    text: '<p>En osäkerhet råder i samhället på grund av coronaviruset. Många branscher har påverkats och tusentals människor varslas. Läget kan leda till en avvaktande bostadsmarknad, menar Hans Lind, professor emeritus i fastighetsekonomi, som Dagens Nyheter (DN) talat med. Han drar jämförelser med finanskrisen 2008 och säger att det första som sker är att omsättningen på marknaden går ner. Detta på grund av att köparna blir osäkra på vilken inkomst de kommer ha framöver. Samtidigt vill säljarna avvakta för att få ett bättre pris i framtiden. Hans Lind tror inte att viruset, iallafall inte till en början, kommer påverka priserna speciellt mycket. Coronakrisen kan komma att pressa räntorna vilket i sin tur gynnar bostadsmarknaden.&nbsp;</p><p><br></p><p>Ett sätt som bostadsmarknaden kan komma att ändras är ett ökat antal omvandlade bostadsrättsprojekt. Tilltänkta bostadsrätter förvandlas till hyresrätter om köpare saknas. Denna trend har gått att se under tidigare ekonomiska kriser. Lennart Weiss, kommersiell direktör på byggbolaget Veidekke, berättar för DN att han tror att flera bostadsutvecklare kommer skjuta på säljstarten för nya projekt.</p><p><br></p><p>För drygt två veckor sedan kommer ett besked från Finansinspektionen som kan underlätta för de svenskar som fått det svårare ekonomisk på grund av coronaviruset. Bankerna kan nu ge låntagare möjlighet att minska eller pausa amorteringarna vid särskilda skäl, och bankerna har uppmanats att vara generösa i bedömningarna.&nbsp;</p><p><br></p><p>Mäklarna kan förvänta sig få besökare på visningarna och färre objekt att sälja. De som vill sälja sitt hus kan förbereda sig för att det kommer dröja längre än vanligt att få bostaden såld. Med största sannolikhet kommer det synas en skillnad både i pris och aktivitet under mars, april och maj månad.&nbsp;</p>'
template: articles/article
sponsored: false
artikel_typ: nyhet
views: 2761
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - corona
  - 'dagens nyheter'
id: 9f810e7c-6e60-4212-86d0-84d95ad13131
