title: 'Allt fler vill dra sig ur köp av nyproduktion – medan försäljningssiffrorna rasar'
ingress: |
  <p>Det blir allt vanligare med tvister gällande avtal om nyproducerade lägenheter, där köpare vill dra sig ur på grund av höjda avgifter och uppjusterad insats. Samtidigt visar statistik från både Booli och Hemnet på ett stort tapp inom försäljning av nya bostäder. Detta enligt SR.
  </p>
  
intro_image: /assets/img/skarmavbild-2023-05-22-kl.-11.26.41.png
long_form:
  -
    type: text
    text: '<p>Att köpare och säljare hamnar i tvist gällande avtal om nyproducerade lägenheter har blivit allt vanligare, rapporterar Sveriges Radio (SR) Ekot. Ofta på grund av att de som tecknat upp sig för lägenheter vill dra sig ur när månadsavgiften eller insatsen är högre i upplåtelseavtalet än i förhandsavtalet. En av de som SR talat med är bostadsrättsjuristen Ingrid Uggla som företräder köpare i denna situation.<br>– Dom gråter, dom är ledsna, dom känner en pinsamhet ibland att dom har ingått ett sånt här avtal. Men framförallt så tror jag att dom känner att, ja men vi kunde väl lita på den bostadsutvecklaren och vi kunde inte ens drömma om att vi skulle hamna i den här situationen, säger hon till Ekot.<br><br>I vissa fall har månadsavgiften blivit mer än hundra procent högre. De som tecknat avtal för att köpa lägenhet trodde att säljaren var ett stort byggbolag. När det sedan uppstått tvister har de dock fått klart för sig att deras motpart är en bostadsrättsförening. Och personerna som skrivit under på att köpa bostad har inte längre något lånelöfte från banken.<br>– Dom här lönelöftena som gavs i samband med att man tecknade förhandsavtalet, dom gäller ju bara i några månader och inte ens det, därför att när man kontrollerar med bankerna så gör dom ju en ny prövning när dom ska ha ut pengarna. Och det innebär ju att det är väldigt många som inte får lån idag, fortsätter Ingrid Uggla.<br><br>Ekot ska ha sökt ett antal byggbolag för en kommentar utan framgång. Uppsägning av förhandsavtal regleras i bostadsrättslagen och där framgår att det är tillåtet att säga upp avtalet inom tre månader vid väsentlig avgiftshöjning. Dock råder det delade meningar kring exakt hur denna formulering ska tolkas. Snart ska det första fallet om detta prövas i Västmanlands tingsrätt.&nbsp; <br><br>Utöver inslaget i Ekot handlade också det senaste avsnittet av Ekonomiekot Extra (SR) om marknaden för nyproduktion i Sverige just nu. Till exempel framgår av programmet att det i april 2023 såldes 77 procent färre nyproducerade lägenheter än samma månad ifjol, enligt statistik från bostadssajten Booli. Siffror från bostadssajten Hemnet uppges visa på en liknande utveckling. <br>– När vi pratar försäljningar så har vi aldrig sett så låga volymer tidigare, alltså antal försäljningar. Vi kommer förvisso från en period under pandemin då det varit ett ovanligt tryck på nyproducerade bostäder, så att minskningen är ju dramatisk, säger Hemnets analytiker Erik Holmberg till Ekonomiekot Extra.<br><br>Men han tillägger att dagens nivåer framstår som låga även historiskt sett, de lägsta Hemnet någonsin uppmätt. Trots detta verkar ingen generell prissänkning vara på gång ännu för nyproducerade lägenheter. Dock tror Erik Holmberg att utvecklare kommer bli tvungna att sänka priserna för att få alla bostäder sålda. <br>– Dom allra flesta, skulle jag ändå säga, kommer man då att behöva korrigera ner priset på, avslutar han.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1417
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - SR
  - 'Ekonomiekot Extra'
  - Ekot
  - Booli
  - Hemnet
  - Toppnyhet
id: 144468a7-8742-4ca5-a0fe-9574e0737239
