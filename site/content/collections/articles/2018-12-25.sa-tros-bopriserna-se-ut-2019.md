title: 'Så tros bopriserna se ut 2019'
ingress: |
  <p>Nu har mäklarna kommit fram till hur de tror att bostadspriserna kommer se ut nästa år. Priserna kommer ligga kvar på samma nivå som nu, menar Fastighetsbyråns senaste mäklarpanel.
  </p>
  
intro_image: /assets/img/mostphotos/1101123-slussen-stockholm.jpg
long_form:
  -
    type: text
    text: '<p>Under flera år ökade priset på bostäderna i Sverige, men nu tycks trenden ha vänt. Siffror från Valueguard pekar på en nedgång för bostadspriserna i november jämfört med i oktober. Under hela 2018 steg priserna ytterst lite. </p><p>Nu i slutet av året ställer sig många bostadsrättsägare och köpsugna frågan: hur kommer priserna se ut under nästa år? Enligt mäklarpanelen som Fastighetsbyrån står för tror majoriteten av drygt 500 mäklare att priserna på bostadsrätter kommer att stå relativt stilla. Sex av tio tror på de stillastående priserna medan tre av tio tror att bostadsrätterna blir billigare. <br>– Det är alltid svårt att spå om framtiden men för 2019 finns det extra många osäkerhetsfaktorer, till exempel ränteutveckling, konjunktur, politiska beslut och bostadsbyggande. Jag tror att 2019 kommer att likna 2018 med en spretig och oförutsägbar bostadsmarknad. Troligen får vi ingen tydlig återhämtning men något prisras är inte heller sannolikt, skriver Fastighetsbyråns Johan Engström i en kommentar på deras hemsida.</p><p>Går man i köptankar är det bäst att bo i Göteborg eller Stockholm, enligt undersökningen. Där tror mäklarna att priserna kommer att falla. Undersökningen visar också att marknaden är lite mer fördelaktig för köparna än för säljarna.</p><p>I Fastighetsbyråns mäklarpanel från december 2018 deltog 483 mäklare från företaget. Mäklarna kommer från hela landet och undersökningen gjordes i form av en webbenkät. </p><p><br></p>'
template: articles/article
sponsored: false
artikel_typ: nyhet
views: 761
puff_font_size: 24
article_font_size: 24
topnews_font_size: 48
clicks: 33
link: '1'
categories: boprisutveckling
tags:
  - Fastighetsbyrån
  - Mäklare
  - Toppnyhet
id: c2911e14-73ce-4e7f-ba14-7b5ec5ff411f
