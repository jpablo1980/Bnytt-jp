title: 'SBAB: Negativ utveckling för lägenhetspriser under september'
ingress: 'Priserna på svenska lägenheter sjönk i september 2022, visar ny statistik från SBAB. Utvecklingen var genomgående negativ för samtliga indexområden som banken bevakar.'
intro_image: /assets/img/malmoe.png
long_form:
  -
    type: text
    text: '<p>I alla indexområden som SBAB bevakar minskade priserna på lägenheter under september 2022, enligt nya siffror från banken. Mest sjönk priserna i Stormalmö och norra Sverige där resultatet blev minus 2,9 procent jämfört med månaden innan. <br><br>För Storgöteborg noterades minus 2,1 procent och i Storstockholm sjönk lägenhetspriserna med 0,7 procent under månaden. I södra Sverige minskade priserna med 1,7 procent medan minus 0,5 noterades för mellersta Sverige. <br><br>På riksnivå sjönk priserna på lägenheter med 1,2 procent i september efter säsongsrensning. Motsvarande notering för villapriserna landade på minus 1,8 procent.<br>– Vi har ju spått att bostadspriserna kan falla med runt 20 procent för Sverige som helhet till följd av ränteuppgångarna. Trots att ränteuppgångarna väntas fortsatta till början av nästa år har vi redan nu sett sammanlagda prisfall på lägenheter i flera regioner med drygt 10 procent och i några regioner på hus med över 14 procent, säger SBAB:s chefsekonom Robert Boije i ett pressmeddelande från banken.<br><br>Han tillägger att banken inte tagit höjd för kommande elprisutveckling i sin prognos.<br>– I vår prognos över bostadspriserna har vi inte beaktat de höga elprisernas betydelse för bostadspriserna. Det talar för att riskerna för bostadspriserna framöver snarare ligger på nedåt- än uppåtsidan, säger Robert Boije.<br><br></p><p>SBAB Booli Housing Price Index (HPI) är ett boprisindex från banken SBAB:s bostadssajt Booli vilket uppdateras en gång per månad. I beräkningen av prisindexet ingår variabler som bostädernas storlek, taxeringsuppgifter, tomtstorlek, antal rum, våning, månadsavgift till föreningen med mera. Den slutprisdata som används uppges bygga på uppgifter om verifierade slutpriser från mäklare och lagfarter samt sista bud.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 161
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SBAB
id: 6b641328-a520-44dd-87f9-a4b864a431d6
