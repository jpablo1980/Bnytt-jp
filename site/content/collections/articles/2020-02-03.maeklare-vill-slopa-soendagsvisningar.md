title: 'Mäklare vill slopa söndagsvisningar'
ingress: |
  <p>Att visa bostäder på söndagar tillhör vardagen för mäklare, men kanske inte så länge till. I Norge har mäklarna börjat slopa söndagsvisningarna och de svenska kollegorna verkar vilja följa samma trend. Detta rapporterar TT.
  </p>
  
intro_image: /assets/img/mostphotos/17344901-valkommen-pa-visning.jpg
long_form:
  -
    type: text
    text: '<p>Att vara ledig på helgen hör oftast inte mäklaryrket till. Många visningar sker på helgen, då flest intressenter har tid att komma och titta på bostäder. Anledningen till att mäklare nu börjat tala om att sluta med att visa bostäder på helgen är den rådande debatten i Norge om att minska antalet söndagsvisningar. Enligt norska sajten E24 har mäklare i Trondheim redan valt att hoppa över visningar på söndagarna helt och hållet, medan man i Oslo vill minska antalet visningar under söndagarna. Det var i december 2019 som flera större mäklarfirmor i Norge beslutade om detta, skriver TT.&nbsp;</p><p><br></p><p>Nu har det svenska mäklarsamfundet gjort en enkät bland sina medlemmar. Enkäten görs på initiativ från Norge och den visar att majoriteten av de tillfrågade vill förändra sina arbetsdagar. Det är sex av tio mäklare i enkäten som vill ha ett minskat antal söndagsvisningar. Björn Wellhagen, vd för Mäklarsamfundet, vill att detta diskuteras under nästa branschråd i mitten av mars.&nbsp;</p><p><br></p><p>Enligt intervjuer som TT gjort med mäklare framkommer det att en anledning till att så många vill sluta med söndagsvisningar är att arbetstiderna gör det svårt att kombinera yrket med familjelivet. Visningar under lunchtid och vardagskvällar kan bli aktuellt istället för söndagsvisningar.&nbsp;</p><p>Enligt en undersökning som Fastighetsbyrån gjort kan man inte se att bostäder som visats på en söndag nått ett högre slutpris än de som visats en annan dag.</p>'
template: articles/article
sponsored: false
artikel_typ: nyhet
views: 2142
puff_font_size: 24
article_font_size: 24
topnews_font_size: 40
clicks: 0
link: '1'
categories: ovrigt
tags:
  - tt
  - mäklare
  - toppnyhet
id: 40b54cf6-6cb5-466a-b350-fee0a73d1c50
