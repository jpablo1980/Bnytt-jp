title: 'Mäklarstatistik: Så har bopriserna påverkats av två år med pandemi'
ingress: |
  <p>Svensk Mäklarstatistik har sammanställt utvecklingen på bostadsmarknaden hittills under pandemin. Bland annat visar sammanställningen att bostadsrättspriserna i ett tjugotal kommuner ökat med över 30 procent under perioden.
  </p>
  
intro_image: /assets/img/img-4672-1648539401.jpg
long_form:
  -
    type: text
    text: '<p>Den elfte mars år 2020 deklarerade WHO att covid-19 nu skulle klassas som en pandemi, enligt uppgift från svenska Folkhälsomyndigheten. Svensk Mäklarstatistik har tittat närmare på hur bopriserna i landet påverkades under pandemins två första år och presenterar i ett pressmeddelande en sammanställning över detta.<br><br>För den svenska bostadsrättsmarknaden innebar pandemin inledningsvis sjunkande priser, från ett stillastående rikssnitt i mars 2020 vände priserna ned i <a href="https://bostadsrattsnytt.se/nyheter/boprisutveckling/2020-05-11-negativ-prisutveckling-foer-bostadsraetter-pa-riksniva">april</a>. Vid mitten av året vände priserna upp igen och inom loppet av ett år ökade de med i snitt tio procent eller mer. Under fjolårets sista sex månader stod priserna på bostadsrätter i princip stilla på riksnivå, för att i år fortsätta uppåt igen.<br><br>På kommunnivå har bostadsrättspriserna ökat rejält på sina håll. Sedan pandemin bröt har priset per kvadratmeter stigit med i snitt minst 30 procent i 25 av 116 mätbara kommuner. Bland dessa återfinns exempelvis Tidaholm, Gotland, Värmdö, Falun och Åre. För 98 kommuner har prisuppgångar om minst tio procent noterats.<br><br>I Stockholms innerstad uppges utvecklingen vara särskilt anmärkningsvärd med tanke på hur höga priserna var där redan innan pandemin. I snitt har bostadsrättspriserna i de centrala delarna av huvudstaden ökat med 22 procent, kvadratmeterpriset ligger nu på 114 000 kronor jämfört med 94 000 kronor för två år sedan. Priserna på större bostadsrätter har ökat mest under perioden, vilket fått som följd att prisskillnaden per kvadratmeter mellan små och stora lägenheter nästan försvunnit.<br><br>I centrala Malmö har bostadsrättsprierna ökat med i snitt 26 procent sedan mars 2020 och med 17 procent i centrala Göteborg.<br></p><h3><b>25 kommuner där bostadsrättspriserna ökat med minst 30 procent i snitt sedan mars 2020:</b></h3>'
  -
    type: image
    photo: /assets/img/sv-m-prisuppg-pandemin-1648539357.png
    size: Normal
  -
    type: text
    text: '<p><i>Källa: Svensk Mäklarstatistik. Genomsnittlig prisutveckling för bostadsrätter per kvadratmeter på kommunnivå under perioden mars 2020 - mars 2022</i></p>'
template: articles/article
sponsored: false
hide_from_home: false
artikel_typ: nyhet
views: 377
puff_font_size: 24
article_font_size: 24
topnews_font_size: 42
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - Toppnyhet
id: 575d0dc2-9bb0-4191-a21e-6811d88a29ff
