title: 'Oscar Properties revisor uttalar sig om bolagets framtid'
ingress: |
  <p>Inga sålda bostäder under kvartal ett 2020 och stora skulder som förfaller under året. Oscar Properties senaste årsredovisning med särskild revisorsupplysning, och delårsrapporten för Q1 i år, kan tolkas som att bolaget står inför en del utmaningar.
  </p>
  
intro_image: /assets/img/01_norra-tornen_photo-by-laurian-ghinitoiu.jpg
long_form:
  -
    type: text
    text: '<p>Av bostadsutvecklaren Oscar&nbsp;Properties&nbsp;delårsrapport för kvartal ett i år framgår att bolaget endast sålt en bostad under perioden. Det första kvartalet förra året såldes 20 bostäder.&nbsp; <br><br>Under kvartal ett i år produktionsstartade bolaget noll bostäder, ett resultat som är identiskt med&nbsp; det för fjolårets tre första månader. Antalet bostäder i pågående produktion uppgick till 184, förra året var antalet 580 under samma kvartal. <br><br>Nyligen offentliggjordes även Oscar&nbsp;Properties&nbsp;årsredovisningen för 2019, med särskild revisorsupplysning “om väsentliga osäkerhetsfaktorer avseende antagandet om fortsatt drift”. Där skriver bolagets revisor bland annat att koncernens fortsatta verksamhet är beroende av att de fastighetsförsäljningar som är planerade genomförs. Det beskrivs också som avgörande att bolagets räntebärande skulder på 688 miljoner kronor, som förfaller under 2020, antingen förlängs eller löses.&nbsp; <br><br>Styrelsens bedömning uppges vara att dessa åtgärder sannolikt kommer att kunna genomföras och att “fortsatt likviditet kan erhållas”. <br><br>Om de åtgärder som styrelsen planerar att genomföra inte blir av finns det en “väsentlig osäkerhetsfaktor” så kan betydande tvivel uppstå gällande företagets förmåga att fortsätta sin verksamhet. Det tilläggs också att detta uttalande inte är modifierat.&nbsp;</p><p><br>Av Oscar&nbsp;Properties&nbsp;hemsida framgår att bolaget köper, utvecklar och säljer fastigheter i Storstockholm och i övriga “attraktiva” storstadsregioner.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 2835
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Oscar Properties'
id: 9419b529-113e-4df7-9242-f671d5480a8d
