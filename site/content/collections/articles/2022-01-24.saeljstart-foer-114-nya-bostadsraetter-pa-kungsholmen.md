title: 'Säljstart för 114 nya bostadsrätter på Kungsholmen'
ingress: |
  <p>Nyligen säljstartade Brf Gourmet med 114 klimatsmarta bostadsrätter på Kungsholmen i Stockholm. Bakom projektet står ett bolag inom Electrolux-koncernen och tanken är att föreningen bland annat ska ha en egen takterrass, pool och padelbana. Detta enligt ett pressmeddelande från arkitekten Archus AB som ritat bostäderna.
  </p>
  
intro_image: /assets/img/kvarteret-greenhouse.jpg
long_form:
  -
    type: text
    text: '<p>I området Stadshagen på Kungsholmen i Stockholm planeras det för ett nytt brf-kvarter med totalt runt 650 lägenheter: Greenhouse Sthlm. Projektets första etapp säljstartade den 18 januari i år och består av Brf Gourmet med 114 bostadsrätter. Den ska utvecklas av Fastighetsaktiebolaget Gångaren 13 som ingår i Electrolux-koncernen och äger Electrolux huvudkontorsfastighet, vilken nu styckas av för vidareutveckling. Det skriver arkitekten Archus AB, som ritat bostäderna, i ett pressmeddelande.<br><br>Greenhouse Sthlm ska uppföras enligt ett nytt ramverk för klimatneutralt byggande, till exempel kommer huset huvudsakligen att byggas i svenskt trä. På kvarterets gårdar ska det finnas utomhuskök, utomhusgym, odlingslotter och i kvarterets egna café kommer det erbjudas concierge-service. Vidare ska ett nytt torg skapas i korsningen S:t Göransgatan/Kellgrensgatan. <br>– Vi har velat skapa ett blandat kvarter som lever dygnet runt och som gör det lite lättare att leva lokalt och hållbart. Här står välmående, kärleken till den goda maten med fokus på vegetariskt och här-odlat och pulshöjande aktiviteter i centrum. Kvarteret har också ett generöst utbud av kök och platser för umgänge. Kvarteret kommer erbjuda en bredd av tjänster och lösningar som skapar förutsättningar för ett lite bättre boende helt enkelt, säger Electrolux fastighetschef Ulrika Kågström i pressmeddelandet. <br><br>Lägenheterna i projektets första etapp blir ettor och tvåor, samtliga med Svanenmärkta kök och balkong eller terrass. En visningslägenhet på 28 kvadratmeter ska nu stå redo för besök via bokning. Modellen uppges motsvara en etta med balkong mot S:t Göransgatan och ska exempelvis vara utrustad med uppkopplingsbara vitvaror från Electrolux premiumsortiment.<br><br></p>'
  -
    type: image
    photo: /assets/img/greenhouse_gym.jpg
    caption: 'Illustration av kvarter Greenhouse Sthlm:s gym. Pressbild Archus AB'
    size: Normal
  -
    type: text
    text: '<p>Vidare ska Brf Gourmet inrymma flera gemensamma resurser såsom pool, bastu, restaurang, gym, takterrass, padelbana och lounge.<br><br>Det är arkitekten Archus AB som ritat föreningens bostäder och som även utsetts till generalkonsult i projektet. Husets fasader får inslag av grönt och är tänkta att kläs i återbrukat och CO2-snålt tegel. Inflyttningen är planerad att starta sommaren 2024.<br>– Det är fantastiskt roligt att se att projektet redan innan säljstart har över 1 000 personer som anmält intresse och följer projektet. Vi tror mycket på det här boendekonceptet, det känns helt rätt i tiden och vänder sig till en bred målgrupp. Vi tror att det finns många som uppskattar Greenhouse Sthlm tydliga hållbarhetsprofil och all den service som erbjuds i kvarteret och som underlättar livspusslet, säger Daniel Bergström, medgrundare av Norban, i pressmeddelandet.</p>'
template: articles/article
sponsored: false
hide_from_home: false
artikel_typ: nyhet
views: 726
puff_font_size: 24
article_font_size: 24
topnews_font_size: 42
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Archus AB'
  - 'Fastighetsaktiebolaget Gångaren 13'
  - Electrolux
  - Toppnyhet
id: 96f699d2-ddb2-4b33-879a-3119720cd1ce
