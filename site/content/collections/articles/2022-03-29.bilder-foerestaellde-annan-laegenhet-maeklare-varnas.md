title: 'Bilder föreställde annan lägenhet – mäklare varnas'
ingress: |
  <p>I marknadsföringen av en bostadsrätt använde en mäklare bilder på ett annat objekt än det som förmedlades. Nu varnas hon av Fastighetsmäklarinspektionen, rapporterar Dagens Juridik.
  </p>
  
intro_image: /assets/img/24683337-skylt-vid-forsaljning-av-bostadsratt.jpg
long_form:
  -
    type: text
    text: '<p>En mäklare som fått i uppdrag att sälja en bostadsrätt valde att marknadsföra den med bilder på ett annat objekt, men lämnade ingen information om det. En spekulant som varit på visning för bostaden valde att anmäla det hela till myndigheten Fastighetsmäklarinspektionen (FMI) som nu givit mäklaren en varning. Det skriver tidningen Dagens Juridik med hänvisning till Blendow Lexnova.<br><br>I anmälan framfördes att mäklaren använt bilder på en annan lägenhet i sin marknadsföring av bostadsrätten. Efter visningen ska anmälaren ha påtalat att bilderna skilde sig från verkligheten, men mäklaren upplyste inte om att de föreställde ett annat objekt. Däremot fick anmälaren veta detta efter att ha varit i kontakt med säljaren. <br><br>I sitt yttrande över anmälan uppger mäklaren att det inte gått att fotografera bostadsrätten ifråga eftersom den varit uthyrd och att hon i och med det valde att använda bilder på ett annat objekt istället. Hyresgästen uppges inte ha velat samarbeta med säljaren för att få till en fotografering. <br><br>Mäklaren beskriver lägenheten som bilderna egentligen föreställer som identisk med bostadsrätten hon fick i uppdrag att sälja, förutom att den saknade badkar och ljusinsläpp i sovrummet. Vidare menar hon att spekulanter visst informerades om skillnaderna mellan prospektet och bostaden i samband med visningen. Och vid kontraktskrivningen ska det ha klargjorts att mäklaren använt bilder på en identisk bostad i sin marknadsföring.<br><br>Av artikeln från Dagens Juridik framgår att det enligt FMI bör ha funnits information i marknadsföringen om att bilderna föreställde en annan lägenhet. Myndigheten konstaterar också att materialet innehöll felaktigheter och vilseledande uppgifter. Att bilder på ett annat objekt använts utan upplysningar om detta bedöms som särskilt klandervärt. <br><br>Myndigheten drar därmed slutsatsen att förseelsen ska bedömas som ringa och att den motiverar en varning.</p>'
template: articles/article
sponsored: false
hide_from_home: false
artikel_typ: nyhet
views: 170
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'Dagens Juridik'
  - FMI
id: 8d72b307-1893-4df8-92e2-ce9be2de51fe
