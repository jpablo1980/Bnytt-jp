title: 'Dyrare att bo i Uppsala'
ingress: 'Det har blivit dyrare att bo i Uppsala län, enligt den senaste Nils Holgersson-rapporten som sammanfattar kostnaderna för bland annat el och uppvärmning. Störst prisökning har skett i Tierps kommun medan den minsta prisökningen noterades i Älvkarleby.'
intro_image: /assets/img/mostphotos/23614113-domkyrkan-sett-fran-ostra-agatan-i-uppsala.jpg
long_form:
  -
    type: text
    text: '<p>Det har blivit dyrare att bo i Uppsala län. Detta är inget unikt för Uppsala, utan generellt har kostnaderna ökat i snitt med 11,1 procent i Sverige. Detta framgår av den senaste Nils Holgersson-rapporten.</p><p>– Det senaste årets kostnadsökningar sätter en enorm press på hushållen och fastighetsföretag som redan är hårt pressade av inflation och kraftigt stigande räntor. Det här är nödvändiga tjänster i ett hushåll och inget som går att göra avkall på, säger Louise Wall, ordförande i Nils Holgerssongruppen, i ett pressmeddelande.&nbsp;</p><p><br></p><p>Nils Holgersson-rapporten är framtagen av Nils Holgerssongruppen där representanter från Bostadsrätterna, Fastighetsägarna, HSB Riksförbund, Hyresgästföreningen Riksförbundet, Riksbyggen och Sveriges Allmännytta finns med. Som metod för undersökningen ”förflyttas” en lägenhet på 67 kvadratmeter till landets alla kommuner och dess kostnader för avfallshämtning, vatten och avlopp (VA), el och uppvärmning jämförs.&nbsp;</p><p><br></p><p>I rapporten för 2023, som släpptes den 18 oktober, framgår det att den största prisökningen för VA, el, uppvärmning och avfallshämtning gällande Uppsala län har skett i Tierps kommun. Där ökade priserna med 15,3 procent jämfört med i fjol. Månadskostnaden ligger numera på 2 718 kronor i snitt. Den minsta prisökningen i länet återfinns i Älvkarleby där priserna ökat med endast 0,9 procent. Där ligger nu månadskostnaden på 2 446 kronor i snitt. Högst månadskostnad återfinns i Östhammar på 2 795 kronor medan den lägsta månadskostnaden i Uppsala län noterades i Uppsala kommun.</p><p><br></p>'
  -
    type: image
    photo: /assets/img/mostphotos/tabell-uppsala.jpg
    size: Normal
  -
    type: text
    text: '<p><br></p><p>Uppsala läns kommuners månadsavgifter kan jämföras med de kommuner i Sverige där kostnaden är som högst och lägst. Högst månadskostnad finns i Nordanstig på 3 226 kronor medan den lägsta månadskostnaden finns i Luleå på 1 917 kronor.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 267
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: ovrigt
tags:
  - uppsala
  - 'nils holgersson-rapporten'
  - va
  - uppvärmning
  - el
  - avfallshämtning
id: 332ab77c-0781-4a9e-adc0-81cbb4e11e9a
