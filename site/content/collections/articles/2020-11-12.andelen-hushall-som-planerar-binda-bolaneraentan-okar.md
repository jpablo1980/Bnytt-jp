title: 'Andelen hushåll som planerar binda bolåneräntan ökar'
ingress: |
  <p>Den senaste Boprisindikatorn från SEB visar bland annat att betydligt fler hushåll planerar att binda bolåneräntan jämfört med förra månadens resultat. Den nya mätningen visar också att hushållen förutspår en något högre reporänta framöver.
  </p>
  
intro_image: /assets/img/36081469-tullen-i-boras.jpg
long_form:
  -
    type: text
    text: '<p>I undersökningen Boprisindikatorn från banken SEB handlar en del om hushållens&nbsp;förväntningar på reporäntan framöver och om deras planer gällande bolåneräntor.&nbsp;Resultaten från den senaste indikatorn visar att de genomsnittligen förutspår en ränta på 0,40 procent om ett år, vilket är 0,05 procentenheter högre än resultatet i föregående mätning. Detta enligt ett pressmeddelande från banken.&nbsp; <br><br>När det kommer till hushållens tankar kring bolåneräntor svarade sex procent att de planerar att binda räntan inom tre månader. I förra månadens mätning var det två procent som gav det svaret.&nbsp; <br>– Det är inte överraskande att fler nu väljer att binda eller planerar att binda räntan. Visserligen är huvudscenariot fortsatt låga räntor under ännu en tid men de blir knappast mycket lägre än de är nu. Dessutom är många bundna bolåneräntor nu lägre än de rörliga så den trygghet som följer med bundna räntor får man nu i praktiken gratis, säger&nbsp;SEB:s privatekonom Jens Magnusson i ett pressmeddelande från banken. <br><br>Boprisindikatorn är en undersökning som genomförs månatligen av Demoskop på uppdrag av banken SEB. Indikatorn visar på skillnaden mellan den andel av hushållen som tror på stigande bostadspriser det kommande året och den andel som tror på fallande. Den senaste undersökningen är baserad på runt 1 000 webbintervjuer och genomfördes under perioden 27 oktober till den tredje november i år.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 208
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - SEB
  - Demoskop
id: 15b11b59-0e9d-4d30-8a37-8d31b14eb166
