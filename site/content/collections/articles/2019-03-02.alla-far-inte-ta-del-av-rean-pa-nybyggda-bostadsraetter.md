title: 'Alla får inte ta del av rean på nybyggda bostadsrätter'
ingress: |
  <p>Just nu är det svårt att sälja nybyggda bostadsrätter då hela bostadsmarknaden bromsat in. För att ha råd med att byggstarta projekt har flera bostadsbolag tvingats sänka sina priser. Dock får de som anmält sig tidigt på en lägenhet inte en prissänkning, utan får betala det ursprungliga, högre priset, rapporterar Upsala Nya Tidning.
  </p>
  
intro_image: /assets/img/upsala.jpg
long_form:
  -
    type: text
    text: '<p>I Rosendal i södra Uppsala byggs det för fullt. Ett av de företag som bygger i området är OOF. Deras projekt har ännu inte byggstartats, och nu annonserar de ut sina bostadsrätter till ett 20 procent lägre pris än från början.<br>– Marknaden har tyvärr förändrats. För att sälja tillräckligt många lägenheter så att vi kan byggstarta har vi varit tvungna att sänka priset. Anledningen till att vi kunnat sänka priset är att entreprenadpriset gått ned när det blivit mindre för byggfirmorna att göra, säger Robert Eek, vd för OOF, till UNT.</p><p>&nbsp;<br></p><p>De köpare som tecknade sig på en lägenhet tidigt får dock inte sitt nya hem till ett lägre pris. Det gäller bara för dem som nu anmäler sig. Detta på grund av att avtalet som skrevs är bindande och går inte att ändra. Robert Eek berättar för UNT att han inte tror att det kommer påverka antalet köpare som tidigt vill teckna sig på framtida projekt. Han tillägger att en morot för att anmäla sig tidigt på en lägenhet är att man får välja den bostad med bäst läge och storlek som passar ens önskemål bäst. </p><p>&nbsp;<br></p><p>Även i Sävja har ett projekt fått sänka sina priser, här omkring fem procent. Det är 30 av 120 lägenheter som inte blivit sålda i Hökerums projekt Linneas utsikt och som nu blir prissänkta. <br>– Precis som i vilken annan bransch som helst låter vi inte köpare ta del av rabatter som uppkommer efter avtalat köp. De prissänkningar som hittills skett i branschen påverkar redan i dag samtliga bostadsutvecklares möjligheter att sälja lägenheter på ritning negativt. Så kommer det nog att vara en tid framöver också, säger Viktor Ståhl, vd på Hökerum, till UNT.</p>'
template: articles/article
sponsored: false
artikel_typ: nyhet
views: 978
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 32
link: '1'
categories: boprisutveckling
tags:
  - Toppnyhet
id: 31912e93-9965-43ea-a5cf-126ab15292e7
