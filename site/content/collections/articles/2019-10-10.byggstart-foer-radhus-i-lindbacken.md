title: 'Byggstart för radhus i Lindbacken'
ingress: |
  <p>I Lindbacken utanför Uppsala ska 19 nya bostadsrätter i form av stadsradhus uppföras, med byggstart inom de närmaste månaderna. Bakom projektet står utvecklaren Blooc och fastighetsbolaget Gillöga.
  </p>
  
intro_image: /assets/img/bilder_nyheter/cbild4u5s4h1j5vqiu00m.jpg
long_form:
  -
    type: text
    text: '<p>Snart ska 19 stadsradhus med upplåtelseformen bostadsrätt börja byggas i&nbsp;Lindbacken&nbsp;utanför Uppsala. Bostäderna&nbsp;ska&nbsp;utvecklas av&nbsp;Blooc&nbsp;i samarbete med fastighetsbolaget&nbsp;Gillöga, och den nya föreningen har fått namnet Brf Svanmossen.&nbsp;I ett pressmeddelande från bostadsutvecklaren Blooc&nbsp;beskrivs området för bygget vara beläget “inte långt från centrala Uppsala”.&nbsp;Där framgår också att projektet ska&nbsp;produktionsstartas&nbsp;under hösten.<br><br>För Bostadsrättsnytt berättar Ludvig Samuelsson, affärsutvecklingschef hos&nbsp;Gillöga, lite mer om den stundande produktionsstarten i höst, som eventuellt kan komma att dröja lite.&nbsp; &nbsp;<br>– Vi planerar att börja med grunden, i form av pålning och markarbeten, så snart som möjligt, förhoppningsvis före årsskiftet. I så fall kan det bli inflyttning i slutet av nästa år, under kvartal fyra.&nbsp; <br><br>Bostadsprojektet lanserades i månadsskiftet augusti/september i år och Ulrika Lööf på&nbsp;Riksmäklaren i Uppsala fick uppdraget att sälja de 19 stadsradhusen, varav många har redan blivit sålda.&nbsp; <br>– Vi har elva kontrakt påskrivna i dagsläget, och ett tolfte på gång. Intresset för radhusen har varit stort, extra stort för gavelhusen,&nbsp;säger Ulrika Lööf till Bostadsrättsnytt.&nbsp;</p><p><b>Hur kommer det sig att intresset varit så stort just för gavelhusen?&nbsp;</b><br></p><p>– Det beror troligen på att gavelhusen med norrläge byggs med egen carport, och de belägna i söder får södersol och två parkeringsplatser, berättar hon.&nbsp;</p><p>Köper man ett gavelhus får man också större yta att disponera utanför huset.&nbsp;&nbsp;</p><p>– Att de här radhusen är lite mindre till ytan innebär dessutom att man kan få ett radhus till ett bra pris, de blir&nbsp;yteffektiva&nbsp;och är lättare att få bolån till än större radhus, tillägger hon.&nbsp; <br><br>Brf Svanmossen kommer att bli en del av den ny stadsdelen&nbsp;Lindbacken, vars detaljplan vann laga kraft år 2010. Sedan dess har&nbsp;Gillöga&nbsp;utvecklat stadsdelen och det bor redan över 500 familjer i nyproducerade bostäder i området, där det också&nbsp;bland annat&nbsp;finns skolor&nbsp;och&nbsp;parker. Även en liten huvudgata med butiker&nbsp;är på gång.</p>'
template: articles/article
sponsored: false
artikel_typ: nyhet
views: 1121
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: nyproduktion
tags:
  - Gillöga
  - Blooc
id: e6ff322a-57a4-4cf0-bb1a-6a9151032479
