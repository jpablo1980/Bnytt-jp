title: 'Uppsala: 250 nya bostäder planeras i Flogsta'
ingress: |
  <p>I området Flogsta i Uppsala planerar kommunen att bygga 250 nya bostäder i samband med att centrumet byggs om. Snart ska detaljplanen ut på samråd.
  </p>
  
intro_image: /assets/img/mostphotos/flogsta1.jpg
long_form:
  -
    type: text
    text: '<p>Cirka tre kilometer utanför centrala Uppsala ligger Flogsta centrum. Det är ett område som Uppsala kommun vill utveckla med ett nytt centrum, vårdcentral, och cirka 250 nya bostäder. Enligt kommunens hemsida ligger Flogsta i ett bra läge för närhet til både kommunikationer och service.&nbsp;</p><p>– Flogsta är ett populärt område med mycket liv och rörelse. Genom den nya planen vill vi ge möjlighet att utveckla stadsdelen ytterligare, säger Ylva Stadell (S), ordförande för plan- och byggnadsnämnden, på hemsidan.&nbsp;</p><p><br></p><p>I centrumet planerar kommunen att anlägga ett torg mellan två kvartersbyggnader där de nya bostäderna ska inrymmas. Enligt SVT Nyheter planeras en av byggnaderna att bli sju våningar hög.&nbsp;</p><p><br></p><p>Det är lägenheter som ska byggas, men vilken upplåtelseform de ska ha är ännu inte bestämt. Detaljplanen är tänkt att vara klar 2025 och centrumet med de nya bostäderna kan stå klart först år 2030. Den 19 oktober beslutade Plan- och byggnadsnämnden i Uppsala att förslaget skulle ställas ut på samråd. Ännu finns förslaget inte öppet för samråd på kommunens hemsida, men inom kort ska det gå att skicka in sina synpunkter på förslaget.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 153
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: nyproduktion
tags:
  - flogsta
  - uppsala
id: cd58ccd4-a750-45ac-beca-e1ee017563d1
