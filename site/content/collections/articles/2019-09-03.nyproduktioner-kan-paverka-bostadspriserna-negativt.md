title: 'Nyproduktion kan påverka bostadspriserna negativt'
ingress: |
  <p>I flera kommuner i Sverige utgör nybyggda hem över halva bostadsutbudet. I Stockholm har andelen nyproduktion ökat medan priserna dalat. I Skåne är det tvärtom. Dagens Industri har gjort en kartläggning över vilka kommuner som vunnit respektive förlorat på nyproduktionen.
  </p>
  
intro_image: /assets/img/mostphotos/33078041-urban-building-construction.jpg
long_form:
  -
    type: text
    text: '<p>På grund av rådande bostadsbrist har många kommuner ökat produktionen av nya bostäder. Hos ett 40-tal kommuner i landet utgör de nyproducerade bostäderna 30 procent eller mer av det totala utbudet. Detta visar siffror som Hemnet tagit fram på uppdrag av Dagens Industri.&nbsp;<br></p><p><br></p><p>Hur bostadspriserna har förändrats i förhållande till den ökade mängden nyproduktioner ser olika ut i kommunerna. Enligt kartläggningen finns det största prisfallet i Stockholmsområdet. Där ökar nyproduktionen också i högst fart. I Järfälla kommun stod nyproduktionen för 57 procent av marknaden under vecka 34 i år. År 2016 var denna siffra 49 procent. Snittpriserna sjönk under dessa tre år med elva procent i Stockholm medan det i hela Sverige stått stilla under denna period. Även i Täby och Upplands Väsby har priserna dalat.<br>– Lägger man ut mycket bostäder samtidigt påverkar det prisbilden, det blir en större konkurrens om köparna, säger Hemnets presschef Staffan Tell till Dagens Industri.&nbsp;</p><p><br></p><p>Det är alltså det höga antalet byggstarter i Stockholm i kombination med en låg försäljningsgrad som förklarar de sjunkande priserna. <br>– Andelen säljstarter har varit hög samtidigt som man inte har hunnit sälja av.&nbsp; Det vi ser framöver är att antalet nya projekt är fortsatt många. September och oktober innehåller många säljstarter och då fylls utbudet på. Det ska bli intressant att se hur bostadsutvecklarna tacklar det här, om utbudet kan säljas av nu och inte bli rekordhögt igen, säger Jesper Höök på Svensk Nyproduktion.&nbsp;</p><p><br><br>Men det ökade utbudet av nyproduktion har inte bara gett negativa effekter. På flera håll i Skåne har priserna stigit. I augusti 2016 kostade en kvadratmeter i Malmö i genomsnitt 26 000 kronor. I juli i år ligger priset på 29 000 kronor, en ökning med 12 procent. Samtidigt har andelen nyproduktion stigit från 30 till 46 procent. Även Lund och Landskrona har fått högre priser och fler nyproduktioner.</p>'
template: articles/article
sponsored: false
artikel_typ: nyhet
views: 3237
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - 'dagens industri'
  - hemnet
  - nyproduktion
  - malmö
  - landskrona
  - lund
  - stockholm
  - järfälla
  - täby
  - 'upplands väsby'
id: 8dc67b9e-b834-4fe9-a2f7-2e4cc05cb518
