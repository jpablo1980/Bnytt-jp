title: 'Styret i Göteborg stoppar ombildningar inom allmännyttan – gäller till 2026'
ingress: |
  <p>Inga fler allmännyttiga hyresrätter i Göteborg ska ombildas till bostadsrätter under innevarande mandatperiod, vilken sträcker sig till 2026. Beslutet ska ha fattats av de styrande partierna i kommunen tillsammans med C, rapporterar SVT.
  </p>
  
intro_image: /assets/img/29522559-jarntorget.jpg
long_form:
  -
    type: text
    text: '<p>Enligt Sveriges Television (SVT) ska inga fler kommunala hyresrätter i Göteborgs kommun bli bostadsrätter under innevarande mandatperiod. Beslutet fattades nyligen av de styrande partierna i kommunen, bestående av Socialdemokraterna, Vänsterpartiet och Miljöpartiet, tillsammans med Centerpartiet. <br><br>När en fastighet med hyresrätter ombildas till bostadsrätter kan hyresgästerna köpa sina lägenheter för att sedan äga dessa privat. Det tidigare borgerliga styret i Göteborg godkände under våren 2022 ombildning av kommunala hyreslägenheter till bostadsrätter. Detta stoppades dock av styrelsen i det kommunala bostadsbolaget AB Framtiden, vilket <a href="https://bostadsrattsnytt.se/nyheter/ovrigt/2023-02-10-ombildningar-stoppas-i-goeteborg">Bostadsrättsnytt</a> skrev om i februari i år.<br><br>Och nu har alltså även kommunens nuvarande styre satt ned foten i frågan, med hjälp av C. Nya rödgröna styret gick till val på att stoppa ombildningarna, dock utan egen majoritet för det. Men av SVT:s rapportering framgår att Centerpartiet nu bytt sida gällande detta till de rödgrönas fördel. <br>– Hade C styrt i majoritet så hade vi såklart inte lagt fram förslag om stopp för ombildningar. Men nu sitter vi i opposition och försöker få politiskt inflytande trots vår ringa storlek, då måste man vara beredd att ge och ta, säger kommunalrådet Emmyly Bönfors (C) i Göteborg till SVT.&nbsp; <br><br>Moderata Oppositionsrådet Axel Josefson beskriver Centerpartiets vändning i frågan som anmärkningsvärd. <br>– Jag har svårt att förstå varför de gått med på det här. Det finns ingen anledning att göra avkall på sin egen politik i det politiska läget vi befinner oss i idag. Det är sorgligt att Centern säljer ut borgerlig politik, säger han till SVT.</p>'
template: articles/article
sponsored: false
hide_from_home: false
artikel_typ: nyhet
views: 200
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: bostadsmarknad
tags:
  - SVT
  - 'Göteborgs Stad'
id: 162aff2f-a1d8-4477-9995-b2a0ddafa294
