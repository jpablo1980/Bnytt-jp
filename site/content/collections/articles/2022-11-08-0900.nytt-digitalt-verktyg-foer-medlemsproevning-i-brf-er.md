title: 'Nytt digitalt verktyg för medlemsprövning i brf:er'
ingress: |
  <p>Bosam har lanserat ett digitalt verktyg för att medlemspröva köpare av bostadsrätter. Bland annat kan användare göra kreditprövningar automatiskt via en plattform från Vilja och verifiering sker med BankID.
  </p>
  
intro_image: /assets/img/skarmavbild-2022-11-05-kl.-11.30.24.png
long_form:
  -
    type: text
    text: '<p><a href="https://bostadsrattsnytt.se/nyheter/bostadsmarknad/2022-03-17-ny-bostadsraettsform-foer-unga-vuxna-lanseras">Bosam</a> fokuserar på att göra det lättare för unga vuxna att köpa sin första bostad. Bolaget lanserade nyligen ett digitalt verktyg för medlemsprövning av de som köper bostadsrätter i Bosam-finansierade föreningar, vilket utvecklats i samarbete med Digital Fans, Vilja Solutions, och Kreditz. <br><br>Prövningen görs digitalt från Bosams hemsida där verifiering sker med BankID och processen uppges ta några minuter. Exempelvis möjliggör verktyget en automatisk kreditprövning via en molnbaserad bankplattform från leverantören Vilja, enligt ett pressmeddelande. <br><br>Under processen för medlemsprövning får köparen fylla i uppgifter om sitt boende och sin ekonomi. För att verifiera uppgifterna ombeds köparen att ladda upp relevanta dokument. Vidare behöver köparen godkänna att Bosam genomför en kreditupplysning via UC samt att inkomster/utgifter verifieras via Kreditz AB.</p><p>– Vi på Bosam vill förändra sättet man ser på föreningsekonomi och säkerställa att alla boende, och därmed också föreningarna, har en sund och stabil ekonomi. Genom en smidig och säker process för ekonomisk prövning av framtida medlemmar kan vi skapa just detta, säger Bosams affärschef Timmy Andersson i en kommentar på bolagets hemsida.</p>'
template: articles/article
sponsored: false
hide_from_home: false
artikel_typ: nyhet
views: 329
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - Bosam
  - 'Digital Fans'
  - 'Vilja Solutions'
  - Kreditz
id: 62698f9a-c78c-4ce6-9e08-8b3c02b329e8
