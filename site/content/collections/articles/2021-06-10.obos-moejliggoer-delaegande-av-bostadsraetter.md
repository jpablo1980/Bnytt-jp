title: 'OBOS möjliggör delägande av bostadsrätter'
ingress: |
  <p>En ny boköpmodell från utvecklaren OBOS gör det möjligt att deläga bostadsrätter. Det första brf-projektet med konceptet säljstartar nu i Sollentuna utanför Stockholm.
  </p>
  
intro_image: /assets/img/obos-delaga.png
long_form:
  -
    type: text
    text: '<p>Medlemsägda bostadsutvecklaren OBOS säljstartar nu sitt första brf-projekt med konceptet OBOS Deläga, en ny modell för bostadsrättsförvärv där köparen deläger lägenheten med utvecklaren. Projektet går under namnet Brf Strandvägen och innefattar 115 lägenheter som ska uppföras i Sollentuna utanför Stockholm. <br><br>Köpare kan välja att äga 50 till 90 procent av en bostadsrätt medan OBOS äger resterande andel, vilken köparen betalar en månatlig samäganderättsavgift för att nyttja. Målet är att köparen efter tio år ska äga hundra procent av bostaden. <br><br>Med denna modell uppges både bolån och nödvändig kontantinsats kunna bli upp emot 50 procent lägre. För förvärv av exempelvis en tvåa kan kraven på lön sänkas med upp till 21 procent, enligt bostadsutvecklarens beräkningar. <br>– Vi vill öppna dörren till det ägda boendet för fler. Många, även de med medelinkomster, har inte möjlighet att spara till en kontantinsats enligt dagens krav eller saknar anhöriga som kan hjälpa till. Med OBOS Deläga kan vi sänka de trösklarna, vare sig det är en ung förstagångsköpare eller en familj som vill gå från det hyrda till det ägda boendet, säger OBOS Nya Hems vd Sofia Ljungdahl i pressmeddelandet. Hon är också ansvarig för utvecklarens storstadssatsning.<br><br>För att få tillgång till en bostad genom det nya konceptet krävs medlemskap i OBOS.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 482
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - OBOS
id: dbc980de-ccb4-4865-aafb-c6fcc2fb1c5b
