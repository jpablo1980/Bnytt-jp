title: 'Bygglov beviljat för brf med hotellkänsla i Barkarby'
ingress: |
  <p>Ett norskt bolag har beviljats bygglov för 233 bostadsrätter i Barkarby utanför Stockholm. Bostadsrättsföreningen kommer ha sådant som bemannad reception, lounge, gym och konferensrum. Detta enligt ett pressmeddelande från Järfälla kommun.
  </p>
  
intro_image: /assets/img/skarmavbild-2023-01-10-kl.-11.11.28.png
long_form:
  -
    type: text
    text: '<p>Det norska bolaget Selvaag Bostad ska uppföra 233 bostadsrätter i Barkarby, ett område i Järfälla kommun utanför Stockholm. Enligt ett pressmeddelande från kommunen ska lägenheterna byggas som så kallade Selvaags Pluss-bostäder, vilket innebär att de boende kommer få tillgång till service som påminner om vad som brukar erbjudas på hotell. Bostadsrättsföreningens hus ska utrustas med bemannad reception, lounge, gym, festlokal, konferensrum, samt två övernattningslägenheter för gäster till föreningens medlemmar. <br><br>Platsen där föreningen ska uppföras ligger centralt med gångavstånd till både naturreservat och den planerade tunnelbanestationen Barkarby. Bygglov har beviljats för projektet, exploatering och överlåtelse av mark inom fastigheten ifråga till Selvaag Bostad godkändes av Järfälla kommunfullmäktige förra månaden. Byggstart är planerad till år 2024.<br>– Den respons vi fått hittills på att Pluss-konceptet kommer till Barkarby har varit mycket god. Vi ser fram emot att börja sälja, bygga och få möta dem som väljer att flytta in i vårt kvarter, säger Selvaag Bostads projektdirektör Patrik Eriksson i pressmeddelandet.<br><br>Konceptet med Pluss-bostäder uppges ha funnits i Norge i nära 20 år. Just nu finns det tre kvarter i Stockholms innerstad med samma koncept.<br>– Att Selvaag Bostad för första gången väljer att utveckla sitt Pluss-koncept utanför Stockholms innerstad tar jag som ett bra tecken på att vi utvecklar en livskraftig stadsmiljö här i Barkarby. Jag ser mycket fram emot att se Selvaags kvarter växa fram. Med Pluss-konceptet får vi en ny typ av bostäder som breddar utbudet och kan locka nya målgrupper till Barkarby, säger Järfällas kommunstyrelses ordförande Eva Ullberg (S) i pressmeddelandet.<br><br>Av bolagets hemsida framgår att säljstarten för Barkarby Pluss preliminärt har satts till i vår och att bostäderna beräknas kunna stå klara kring år 2025/2026. Vidare står det att lägenheterna byggs i storlekar från 1–4 rum och kök. Och den gemensamma loungen är tänkt att bli 450 kvadratmeter stor med kaffebar där boende kan läsa dagens tidningar.</p>'
template: articles/article
sponsored: false
hide_from_home: false
artikel_typ: nyhet
views: 585
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Järfälla kommun'
  - 'Selvaag Bostad'
id: f58b9c7d-76aa-4eae-9544-ae26980cf3fa
