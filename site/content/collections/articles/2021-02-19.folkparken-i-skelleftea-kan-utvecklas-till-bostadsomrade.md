title: 'Folkparken i Skellefteå kan utvecklas till bostadsområde'
ingress: |
  <p>Riksbyggen, Folkets hus och Skellefteå Kraft planerar att tillsammans utveckla området för Folkparken i Skellefteå till ett bostadsområde. Detta enligt ett pressmeddelande.
  </p>
  
intro_image: /assets/img/folkparken.png
long_form:
  -
    type: text
    text: '<p>I Skellefteå har bostadsutvecklaren Riksbyggen, Folkets hus och Skellefteå Kraft tecknat ett samarbetsavtal om att utveckla Folkparksområdet i staden. Tanken är att nya bostäder och mötesplatser ska ge parken ett lyft. Av ett pressmeddelande från Riksbyggen framgår att ambitionen även är att satsningen ska bidra till en hållbar utveckling och tillväxt i staden. <br><br>Lars Lundgren är marknadsområdeschef på Riksbyggen, Bostad Norr. Enligt honom är planen att det ska byggas bostadsrätter i området, även om det inte är spikat ännu.<br>– Det är ju tidigt skede såklart men vi tänker oss absolut bostadsrätter, men det kan bli aktuellt att även utveckla hyresrätter, säger han till Bostadsrättsnytt.<br><br>Han tillägger också att antalet bostäder inte är bestämt ännu. Enligt pressmeddelandet har aktörerna fört en dialog kring projektet under en tid. Det första steget är att ansöka om planbesked från kommunen i syfte att starta upp detaljplanearbetet så fort som möjligt.<br><br>I pressmeddelandet ger de tre aktörerna även enskilda kommentarer om satsningen:<br>– Vi är otroligt glada och stolta över samarbetet med Riksbyggen och Skellefteåkraft. Vi har under en tid jobbat med frågan om hur vi kan utveckla området och verksamheten. Vi känner att projektet kommer att göra folkparken till en del av något nytt och spännande och att området kommer att stärkas av detta och ge Folkparken det lyft som vi behöver, säger Lina Björk Larsson som är verksamhetschef på Folkparken.<br><br>Riksbyggen står för bygget av de nya bostäderna i området.<br>– Det är Riksbyggen som ska utveckla bostäderna och i samverkan med Folkets Hus kan vi skapa synergier som gynnar både folkparksverksamheten och de som på sikt kan komma att bo i området, säger Lars Lundgren.<br><br>Aktören Skellefteå Kraft bidrar med tekniska lösningar inom energi- och kommunikation.<br>– Vi på Skellefteå Kraft jobbar för ett hållbart samhälle och det känns fantastiskt att delta i ett samarbete där vi från grunden bygger ett bostadsområde för framtiden. Våra kompetenser bidrar med optimala energi- och kommunikationslösningar. Med unika och smarta lösningar hoppas vi på att bidra till ett bostadsområde som på alla fronter andas kvalitet, trivsel och hållbarhet, säger Skellefteå Krafts utvecklingsstrateg Seved Lycksell.</p>'
template: articles/article
sponsored: false
hide_from_home: false
artikel_typ: nyhet
views: 226
puff_font_size: 24
article_font_size: 24
topnews_font_size: 48
clicks: 0
link: '1'
categories: nyproduktion
tags:
  - Riksbyggen
  - 'Skellefteå Kraft'
  - 'Folkets hus'
id: 756365f8-1899-40cc-a55a-0866c04f4b33
