title: 'Investeringsstöd ger brf:er chans till solceller'
ingress: |
  <p>Solceller på taket kan få ner elkostnaderna och generera grönare el. Med hjälp av statens investeringsstöd kan fler bostadsrätter nu producera solenergi.
  </p>
  
intro_image: /assets/img/mostphotos/16411384-solar-energy-panels-on-roof-of-house.jpg
long_form:
  -
    type: text
    text: '<p>I januari i år blev det möjligt för bostadsrättsföreningar att ansöka om investeringsstöd för att bygga solceller. Staten avsätter en begränsad summa varje år till investeringsstödet, som är 30 procent av investeringskostnaden. </p><p>Ett exempel på en förening som använt sig av stödet är Brf Västerängen, en stor bostadsrättsförening i Västerås. De får solceller installerade på taket nu under hösten, och solcellernas produktion kommer stå för halva föreningens elförbrukning. Tack vare en god ekonomi i kombination med investeringsstödet gör att solcellerna ger vinst från dag ett. </p><p>Även om klimatet är ett starkt argument för att skaffa solceller handlar det i slutändan om att spara pengar. Mycket pekar på att elpriserna kommer stiga i framtiden, och producerar man egen el blir det lättare att hålla nere kostnaderna. För att kunna använda elen till hushållsel och inte bara föreningens fastighetsel måste alla hushåll kopplas till samma elabonnemang.  </p><p>Överskottsel från solcellerna får säljas till elbolag. Detta kan också ge en skattereduktion förutsatt att föreningen har någon skatt att reducera och att föreningen räknas som mikroproducenter av solel. Om ersättning för elen som säljs överstiger 30 000 kronor per år måste föreningen vara momsregistrerad och ersättningen är momspliktig.&nbsp;<br></p>'
template: articles/article
sponsored: false
artikel_typ: nyhet
views: 1757
puff_font_size: 24
article_font_size: 24
topnews_font_size: 48
categories: energi-och-miljo
tags:
  - Solceller
  - Klimat
  - Ekonomi
clicks: 30
id: 700ae613-9b00-43c6-bf3f-5466982aaed7
