title: 'Boprisfall i Stockholm efter nedjusterade lånelöften'
ingress: |
  <p>Flera banker omprövar nu den tidigare strategin med generösa lånelöften inför bostadsköp, rapporterar SvD. Och samtidigt som spekulanter i städer som Stockholm beviljas mindre i bolån så sjunker bopriserna på marknaden.
  </p>
  
intro_image: /assets/img/mostphotos/381540-stockholm-city.jpg
long_form:
  -
    type: text
    text: '<p>Den höga inflationen, vilken lett till högre kostnader för hushållen, har fått flera svenska banker att justera ned nivån på sina lånelöften för bolån. Det rapporterar tidningen Svenska Dagbladet (SvD). Banken SBAB uppges till exempel ha höjt sin kalkylränta från sex upp till sju procent. Kalkylräntan ingår i bankernas kvar att leva på-kalkyl (KALP) för bedömning av bolånetagares återbetalningsförmåga och avser den ränta som bolånekunder ska kunna betala. Utöver det har bankens miniminivå för hur mycket hushåll behöver ha kvar att leva på efter kalkylränta, amorteringar och driftskostnader betalats, höjts med runt tio procent.<br><br>Andra banker som, enligt SvD, justerat ned sina lånelöften på grund av på grund av hög inflation, stigande räntor och energipriser är Swedbank, Danske Bank och Länsförsäkringar. Branschorganisationen Mäklarsamfundet kommenterade nyligen utvecklingen och lyfte bland annat att bankernas allt hårdare krav för lånelöften kommer påverka bostadsmarknaden.&nbsp; <br>– Värdet på bostaden som ska säljas eller kapitalet som ska finansiera affären riskerar att minska, givet både räntehöjningar och inationstakt, förklarar organisationens vd Jonas Rosén i SvD. <br><br>Han tillägger att det som avviker mest i nuläget är trögheten på marknaden, att omsättningen på bostäder är så låg. <br>– Läget är osäkert eftersom det är låga försäljningsvolymer. Men vi har ju inte bara högre räntor utan dessutom kriget som nog påverkar köparna, säger Jonas Rosén som inte vågar tro på en vändning ännu, säger Jonas Rosén.<br><br>Enligt den <a href="https://bostadsrattsnytt.se/nyheter/boprisutveckling/2022-11-09-blandad-boprisutveckling-pa-storstadsniva">senaste mätningen</a> från Svensk Mäklarstatistik steg bostadsrättspriserna i Storstockholm med två procent under oktober. Dock ska utvecklingen i området bero på sådant som att omsättning på bostadsrätter ökat i Stockholms kommun, där det fortfarande är dyrast att köpa lägenhet, vilket drivit upp snittpriset i Storstockholm. I de centrala delarna av huvudstaden sjönk priserna med en procent under månaden.<br><br>SvD ska också talat med den “storsäljande” mäklaren Robin Nyvall i Stockholm om situationen på bostadsmarknaden där. I en artikel beskriver han bland annat hur det gått att sälja en liten tvåa innanför tullarna, med utsikt mot Mälaren och balkong i söderläge.&nbsp; <br>– För ett år sedan hade det kommit bud redan första dagen. Men nu är vi i den tuffaste marknaden som jag har upplevt.<br><br>På riksnivå såldes 29 procent färre bostadsrätter i oktober 2022 jämfört med samma månad ifjol. Enligt Robin Nyvall upplever han och många andra fastighetsmäklare i Stockholm att boprisfallet i staden är större än vad som framgår av statistiken. <br>– Det är väldigt mycket osålt, och vilka priser det kan gå för vet vi faktiskt inte, säger han till SvD.</p>'
template: articles/article
sponsored: false
hide_from_home: false
artikel_typ: nyhet
views: 309
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bolan
tags:
  - SvD
  - SBAB
  - Mäklarsamfundet
  - Swedbank
  - 'Danske Bank'
  - Länsförsäkringar
  - Toppnyhet
id: aadce1d8-2adc-44e1-be8b-a4b9ad003906
