title: 'Göteborg: Stor efterfrågan på nyproduktion'
ingress: |
  <p>HSB Göteborg har märkt av en stark efterfrågan på nyproducerade bostäder. Förra året slog man rekord i antalet sålda nyproduktioner, men i år har man slagit det rekordet med tio procent.
  </p>
  
intro_image: /assets/img/mostphotos/remote.jpg-1637145007.jpeg
long_form:
  -
    type: text
    text: '<p>I Göteborg vill många köpa nybyggt. Det menar HSB Göteborg som i ett pressmeddelande skriver att man hittills i år sålt 191 nyproducerade bostäder, vilket är tio procent fler än i fjol. Förra året slogs rekord i antalet sålda nybyggda lägenheter.</p><p>– Med facit i hand kan vi se att effekten av pandemin inneburit ett ökat intresse för bostaden och dess kvaliteter, vilket ser ut att resultera i två mycket starka år för försäljningen av nyproduktion. Flera av våra projekt har sålt slut snabbt och vi planerar att säljstarta brf Spanjoletten, som är en del av Fixfabriken-området i Majorna, inom kort, säger Lars Göran Andersson, vd på HSB Göteborg, i pressmeddelandet.</p><p>&nbsp;<br></p><p>Trots att ekonomin fick en smäll under pandemin har köpviljan på bostäder fortsatt vara stark. Enligt HSBs riksförbund har suget efter ny bostad växt under pandemin samtidigt som många längtar efter ett extra rum i och med hemarbetet.&nbsp;</p><p>– Ökningen är dels kopplad till att vi haft många säljstartade projekt under året. Men vi har samtidigt kunnat erbjuda många större, flexibla och naturnära lägenheter, med mervärden som gemensamma utrymmen eller generösa balkonger. Kvaliteter som vi vet har varit extra intressanta för bostadsköpare under perioden av hemarbete. Mycket pekar på att behoven och önskemålen kommer att kvarstå när vi kommit ut ur pandemin, säger Lars Göran Andersson.</p>'
template: articles/article
sponsored: false
hide_from_home: false
artikel_typ: nyhet
views: 225
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: bostadsmarknad
tags:
  - toppnyhet
  - hsb
  - göteborg
id: adb023a2-0fa3-4704-93f6-7ff78fa5daf8
