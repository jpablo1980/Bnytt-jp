title: 'SBAB: Allt längre annonstider på bomarknaden'
ingress: |
  <p>Den senaste Bomarknadstempen från SBAB visar på ett försämrat läge för säljare av lägenheter under januari, detta främst på grund av allt längre annonstider.
  </p>
  
intro_image: /assets/img/15cebe54-34fa-43f3-b555-832a7cf3bc06-w_960.jpg
long_form:
  -
    type: text
    text: '<p>I januari försämrades läget för säljare på bostadsmarknaden ytterligare. Från att ha varit iskallt i december ifjol sjönk temperaturen ytterligare något under första månaden 2024. Det visar indikatorn Bomarknadstempen från banken SBAB och bostadssajten Booli. <br><br>Situationen uppges vara likartad i samtliga av landets tre storstadsområden. Den främsta anledningen till utvecklingen ska vara allt längre annonstider. Enligt SBAB tar det nu cirka tre gånger längre tid att sälja en bostad än det gjorde för ett par år sedan. Banken tillägger dock att man också ser en liten ljusglimt på marknaden i form av färre återpublicerade annonser.&nbsp;</p><p>– Vi har sett en radikalt förändrad bostadsmarknad på kort tid. Det tar i dag ungefär tre gånger så lång tid att sälja en bostad jämfört med för bara ett par år sedan. Det är viktigt för säljare av bostäder att beakta. I synnerhet om man har planer på att köpa ny bostad först och sälja sin befintliga först därefter, säger SBAB:s chefsekonom Robert Boije i ett pressmeddelande från banken.<br><br></p>'
  -
    type: image
    photo: /assets/img/skarmavbild-2024-02-08-kl.-15.39.02.png
    size: Normal
  -
    type: text
    text: '<p>Bomarknadstempen är en månatlig undersökning från SBAB, baserad på data från bankens bostadssajt Booli, och den avser mäta hur lätt/svårt det är att sälja en bostad i Sverige.</p>'
template: articles/article
sponsored: false
hide_from_home: false
artikel_typ: nyhet
views: 223
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - SBAB
  - Booli
  - Toppnyhet
id: 576161de-411f-407d-810a-49f23d86cd1e
