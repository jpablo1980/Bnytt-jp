title: 'Dyrast att bo vid T-banestation på blå linjen'
ingress: |
  <p>Booli har kartlagt de genomsnittliga bopriserna vid samtliga av Stockholms tunnelbanestationer under 2021. Både den dyraste och billigaste stationen att bo vid återfinns längs den blåa linjen. Detta enligt ett pressmeddelande från bostadssajten.
  </p>
  
intro_image: /assets/img/43658865-tunnelbanetag-pa-vag-i-stockholm.jpg
long_form:
  -
    type: text
    text: '<p>Bostadssajten Booli har kartlagt bopriserna vid alla tunnelbanestationer i Stockholm år 2021 och jämfört dem med resultaten från förra årets genomgång. Den senaste uppdateringen visar att snittpriset per kvadratmeter för lägenheter längs T-banan ökat vid 93 av totalt 100 stationer sedan förra året. <br><br>Både den dyraste och billigaste stationen att bo vid finns längs tunnelbanans blåa linje, och prisskillnaden mellan dessa områden uppges vara över 135 000 kronor per kvadratmeter. Stationen som är dyrast att bo vid 2021 är, liksom ifjol, Kungsträdgården. Årets notering för stationen landar på 159 165 kronor per kvadratmeter. <br>– Många lägenheter längs Strandvägen har Kungsträdgården som närmsta tunnelbanestation, vilket kan vara en förklaring till att stationen är den dyraste år efter år, säger Boolis marknadskommunikatör Karin Grundeus i pressmeddelandet.<br><br>Samtidigt återfinns lägst bopris i Tensta där en lägenhet kostar i snitt 23 950 kronor per kvadratmeter. <br><br>För 2021 syns större procentuella uppgångar än tidigare år. Utanför tullarna har de största uppgångarna noterats vid stationerna Masmo och Björkhagen, där årets resultat ligger på plus 12,2 procent respektive plus 11,5 procent.<br>– Priserna i innerstan är höga och har gjort att fler letar bostad längre ut från stadskärnan. Dessutom har efterfrågan på större lägenheter varit stor under pandemin, och ju längre ut längs linjerna du kommer desto mer kvadratmeter får du för pengarna. Det är några förklaringar till att prisnivåerna har ökat utanför tullarna, fortsätter Karin Grundeus.<br><br><b>De tre dyraste stationerna 2021:<br><br></b></p>'
  -
    type: fact_table
    tabell:
      -
        cells:
          - Tunnelbanestation
          - Kvadratmeterpris
      -
        cells:
          - '1. Kungsträdgården'
          - '159 165'
      -
        cells:
          - '2. Östermalmstorg'
          - '132 672'
      -
        cells:
          - '3. Stadion'
          - '123 807'
  -
    type: text
    text: '<p><i>Källa: Booli<br></i><br><b>De tre billigaste stationerna 2021:<br><br></b></p>'
  -
    type: fact_table
    tabell:
      -
        cells:
          - Tunnelbanestation
          - Kvadratmeterpris
      -
        cells:
          - '1. Tensta'
          - '23 950'
      -
        cells:
          - '2. Hallunda'
          - '28 643'
      -
        cells:
          - '3. Norsborg'
          - '29 628'
  -
    type: text
    text: '<p><i>Källa: Booli<br><br></i></p><p><b>Bopriser vid samtliga tunnelbanestationer 2021<br><br></b></p>'
  -
    type: image
    photo: /assets/img/tunnelbanekartan-2021.png
    caption: 'Källa: Booli'
    size: Oversized
  -
    type: text
    text: '<p><br>Statistiken ska vara baserad på sålda bostadsrätter (exklusive nyproduktion) där Booli har slutpris registrerat under perioden 2020-09-30 till 2021-09-30. För stationer där försäljningarna varit få under perioden är slutpriset mer osäkert. I Hjulsta har inget slutpris för bostadsrätter registrerats under perioden, därav saknar stationen snittpris.<br></p>'
template: articles/article
sponsored: false
hide_from_home: false
artikel_typ: nyhet
views: 1688
puff_font_size: 24
article_font_size: 30
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - Booli
id: 6295dd91-97af-4f34-b3f7-a850fbc27a41
