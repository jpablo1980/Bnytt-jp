title: 'SEB: Hushållens boprisoptimism håller i sig – störst uppgång i Västra Götaland'
ingress: |
  <p>Efter att ha stigit de senaste månaderna fortsätter svenska hushålls boprisförväntningar uppåt även i augusti, enligt SEB:s senaste boprisindikator. På regional nivå noteras den största uppgången i Västra Götaland.
  </p>
  
intro_image: /assets/img/62576565-construction-of-a-residential-area-by-the-water.jpg
long_form:
  -
    type: text
    text: '<p>Banken SEB:s boprisindikator har nu stigit sedan i april. Från att ha landat på 14 under årets julimånad ökar indikatorn till 15 nu i augusti. Vad som mäts är skillnaden mellan andelen svenska hushåll som tror på stigande priser det kommande året och andelen som tror på fallande. <br>– Uppgången är modest men återspeglar en motståndskraftig bostadsmarknad som fortsätter att visa på tvetydiga signaler. De stora visningshelgerna vid månadsskiftet kommer vara en viktig temperaturmätare för hur det egentligen står till på bostadsmarknaden och om hushållen kommer få rätt i sin syn om framtiden, säger SEB:s privatekonom Américo Fernández i ett pressmeddelande från banken.<br><br>Gruppen hushåll som tror på högre bopriser ökade med två enheter i augusti och utgör nu 41 procent av det totala antalet tillfrågade. Andelen som förutspår lägre priser steg med en enhet och är nu uppe i 26 procent. Samtidigt är det 23 procent som tror på oförändrade priser det kommande året, en minskning med tre enheter sedan förra månaden. <br><br>På regional nivå noteras den största uppgången i Västra Götaland där boprisindikatorn ökar med 21 enheter, från att ha legat på plus fem till att landa på plus 26. Även i Svealand utom Stockholm stiger indikatorn, här med åtta enheter för att landa på plus 15. I Skåne ökar den med en enhet till plus 18. <br><br>Samtidigt minskar indikatorn i vissa regioner. För Östra Götaland blir noteringen noll, en nedgång med 17 enheter sedan förra mätningen. I Stockholm sjunker indikatorn med sex enheter och landar på 18, och i Norrland går indikatorn från 14 ned till tio.<br><br>Boprisindikatorn är en månatlig undersökning som genomförs av Demoskop på uppdrag av SEB. Den senaste undersökningen ska bygga på runt 1 000 webbintervjuer med svenska hushåll, gjorda under perioden sista juli till åttonde augusti i år.</p>'
template: articles/article
sponsored: false
hide_from_home: false
artikel_typ: nyhet
views: 146
puff_font_size: 24
article_font_size: 24
topnews_font_size: 42
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SEB
  - Demoskop
  - Toppnyhet
id: 42de6d5a-c50f-4b43-a0b5-d7c6659c8896
