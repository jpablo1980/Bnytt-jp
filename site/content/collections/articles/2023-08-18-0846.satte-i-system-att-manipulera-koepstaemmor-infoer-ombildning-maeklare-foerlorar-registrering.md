title: 'Satte i system att manipulera köpstämmor inför ombildning – mäklare förlorar registrering'
ingress: |
  <p>Företrädare för ett fastighetsbolag anlitade en fastighetsmäklare som ombildningskonsult när de genom manipulering av köpstämmor lät bolagets hyresrätter bli till bostadsrätter. Nu återkallas mäklarens registrering, enligt beslut från kammarrätten.
  </p>
  
intro_image: /assets/img/kammarratten-i-goteborg.jpg
long_form:
  -
    type: text
    text: '<p>En man som länge varit verksam som fastighetsmäklare valde att ta uppdrag som ombildningskonsult vid flera ombildningar där hyresrätter blev till bostadsrätter, i fastigheter tillhörande ett och samma fastighetsbolag. Hyresgäster i berörda fastigheter har sedan anmält honom till myndigheten Fastighetsmäklarinspektionen (FMI) med anledning av hur han skött uppdraget. Totalt ska protokoll från köpstämmor avseende totalt fyra brf:er där mannen varit ombildningskonsult ha lämnats in. <br><br>I anmälan görs gällande att fastighetsbolaget använt sig av bulvaner för att få igenom ombildningarna, vilket konsulten uppges ha känt till. Bulvanerna ska ha folkbokfört sig i utvalda lägenheter för att sedan vara skrivna där under en kort tid i samband med att det hållits köpstämma, där de med fullmakt röstat för att ombilda hyresrätter till bostadsrätter. <br><br>FMI ansåg det vara utrett att personer varit folkbokförda i lägenheter under mycket kort tid, i samband med köpstämma, för att därefter återgå till tidigare folkbokföring. Flera av personerna har haft ovanliga namn som återkommit på röstlängder för olika bostadsrättsföreningar. Då konsulten varit med på stämmorna, i olika roller, borde han ha reagerat på upprepningen av i alla fall något av namnen. Fastighetsbolagets vd och dess huvudägare stod också med på röstlängden för en av föreningarna. Enligt mäklaren uppgav de för honom att de var bosatta i lägenheter i aktuell fastighet. <br><br>Inspektionen bedömde det som i princip omöjligt att mäklaren kunnat undgå att förstå att bolagets företrädare “vidtagit åtgärder i syfte att påverka omrostningarnas utfall vid flera köpstämmor”. Sättet som köpstämmorna manipulerats på “måste anses vara helt moraliskt förkastligt för en registrerad fastighetsmäklare att befatta sig med, alldeles oaktat om agerandet även kan bedömas som brottsligt eller ej”, står det i myndighetens beslut.&nbsp; <br><br>Förseelsen beskrivs som mycket allvarlig och motiverar återkallelse av mäklarregistrering som påföljd. Att fastighetsmäklarens agerande ger anledning att ifrågasätta hans allmänna hederlighet, pålitlighet och integritet kan också vara ett skäl till att återkalla registreringen. FMI kom fram till att han inte kunde anses vara “redbar och lämplig som fastighetsmäklare”.<br><br>Mannen överklagade beslutet till Förvaltningsrätten i Karlstad men fick avslag. Bland annat konstaterade domstolen att en fastighetsmäklare troligen får jobb som ombildningskonsult just på grund av sina expert- och yrkeskunskaper. Då han anses ha agerat i egenskap av fastighetsmäklare när han utfört uppdrag som ombildningskonsult, är det rimligt att hans agerande inom ramen för konsultuppdragen prövas med utgångspunkt i fastighetsmäklarlagen.&nbsp; &nbsp;<br><br>Förutom att han måste ha känt till att bolagets företrädare varit skrivna i fastigheter som de ville ombilda, ska mäklaren också ha bott granne med och umgåtts privat med en av företrädarna. Mannens passiva agerande avseende försöken att manipulera stämmorna anses utgöra ett allvarligt åsidosättande av god fastighetsmäklarsed. I och med att agerandet upprepats flera gånger finns det även skäl att “ifrågasätta hans redbarhet och lämplighet som fastighetsmäklare”, konstaterar rätten i sin dom. <br><br>Mot den bakgrunden tyckte förvaltningsrätten inte att en erinran eller varning skulle vara tillräcklig som åtgärd och valde därför att gå på FMI:s linje; att återkalla registreringen. <br><br>Även detta beslut överklagades av mannen och kom nyligen att prövas i Kammarrätten i Göteborg. Domstolen konstaterade att han varit fastighetsmäklare under lång tid och tidigare skött sina uppdrag på ett fullgott sätt, trots en varning år 2012. Dock kan hans agerande som ombildningskonsult starkt ifrågasättas. Speciellt med tanke på att det vid flera av ombildningarna han jobbat med, där samma fastighetsbolag med företrädare varit involverade, förekommit manipulering av köpstämmor.&nbsp; <br><br>Enligt kammarrätten ansågs mannens medverkan till ombildningar genom manipulerade omröstningsresultat innebära en sådan brist i lämplighet, att ingen annan påföljd än återkallelse av fastighetsmäklarregistrering skulle kunna bli aktuell. Domstolen valde därmed att avslå hans överklagan.</p><p><br></p>'
template: articles/article
sponsored: false
hide_from_home: false
artikel_typ: nyhet
views: 627
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - FMI
  - 'Förvaltningsrätten i Karlstad'
  - 'Kammarrätten i Göteborg'
  - Toppnyhet
id: 958af968-56bb-434b-aa8a-bd4070ef5525
