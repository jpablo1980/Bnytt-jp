title: 'Stockholm: Flera planerade bostadsprojekt i Farsta försenade'
ingress: |
  <p>I Farsta i Stockholms kommun har bygget av ett antal större bostadsprojekt dragit ut på tiden, ett med planerade bostadsrätter från JM. Det skriver Mitt i.
  </p>
  
intro_image: /assets/img/9575718-t-banestation-farsta.jpg
long_form:
  -
    type: text
    text: '<p>I området Farsta, Stockholms kommun, har byggstarten för många planerade lägenheter försenats. Det skriver lokaltidningen Mitt i Stockholm. I höjd med infarten till Stora Sköndal sitter en skylt från bostadsutvecklaren JM med texten “Här bygger vi”, men så verkar inte vara fallet. Enligt tidningen finns där just nu bara en grusyta, ingen grävmaskin syns till. <br>– Vi kan inte bygga om vi inte får försäljning, säger JM:s projektledare Micael Lincoln till Mitt i.<br><br>Utvecklaren har för avsikt att uppföra 77 bostadsrätter i området och kvarteret är tänkt att få namnet Sköndalshöjden. Projektet uppges ingå i kommunens första etapp med bostäder inom byggprogrammet för Stora Sköndal. Etappens övriga bostäder ska ha stått klara i flera år, vilket gör att eftersläpningen sticker ut. Enligt bolaget Stora Sköndal Framtidsutvecklings vd Tomas Krywult är en snar byggstart önskvärd. <br>– Självklart skulle vi vilja att den här marken också blir bebyggd så snabbt som möjligt. Det ser inte så roligt ut, säger han till Mitt i. <br><br>När Mitt i frågar Tomas Krywult om varför bygget dragit ut på tiden svarar han att det skulle kunna ha med marknadsläget att göra, men hänvisar samtidigt vidare till JM där Micael Lincoln är projektledare för utvecklarens bostäder i området. Och han menar att förseningen har med flera olika parametrar att göra, till exempel läget på marknaden. <br>– Konjunkturläget, absolut. Vi påverkas av räntehöjningar och inflation som alla andra. Inte minst kunderna drabbas. Bostadspriser påverkas, det är en utmaning för oss i allra högsta grad, säger Micael Lincoln till Mitt i. <br><br>Försäljningen av bostäderna i som planeras ingå i kvarteret Sköndalshöjden ska i alla fall ha startat.<br>– Nu är vi i gång och säljer. Jag tycker vi har fått bra respons. Tänkt tillträde är andra halvan av 2025, fortsätter Micael Lincoln.<br><br>Ett annat ställe i Farsta där planerade bostäder blivit försenade är Klockelund vid Drevviken. Parker, grillplatser och gångbryggor längs med vattnet är klara men fortfarande fattas projektets 480 bostäder. Det ska nu ha gått drygt ett halvår sedan första spadtaget var planerat att tas. <br>– Två byggherrar, Wallenstam och Svenska hem, ska börja med sina projekt nu under maj–juni, säger Camilla Wållin, projektledare på Stockholms stads exploateringskontor, i en kommentar till Mitt i.<br><br>Även i Telestaden, som uppförs inom det tidigare televerksområdet i Farsta, har byggstarten för bostadsprojekt dragit ut på tiden. Tanken är att fylla området med 2 000 nya bostäder, men ingen lägenhet ska ännu ha påbörjats. Istället prioriteras att få liv i kontorslokaler på Mårbackagatan och att riva Teletornet. <br><br>Mitt i ställde tidigare i år en fråga till Telestadens vd Ann-Sophie Forsberg om när projektets första bostäder skulle kunna stå klara.<br>– Om jag ska vara optimistisk och allt går enligt plan skulle jag tro kanske under 2025, svarade hon då.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 202
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Mitt i'
  - 'Stockholms stad'
id: 743d9aba-9551-45e5-a045-e03b75ca29cf
