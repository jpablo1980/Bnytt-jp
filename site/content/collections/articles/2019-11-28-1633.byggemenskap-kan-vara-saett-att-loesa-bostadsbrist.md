title: 'Byggemenskap kan vara ett sätt att lösa bostadsbristen'
ingress: |
  <p>En byggemenskap skapas av vänner som går ihop och blir byggherrar. Tillsammans planerar de och bygger upp sitt flerfamiljshus. Detta fenomen kan vara ett sätt att lösa bostadskrisen och nästa år har regeringen dessutom lovat att stötta bostadsformen, rapporterar Dagens Nyheter.
  </p>
  <p><br>
  </p>
  
intro_image: /assets/img/mostphotos/32947247-selective-focus-of-architect-in-helmet-holding-pencil.jpg
long_form:
  -
    type: text
    text: '<p>En byggemenskap är när en grupp bekanta går ihop och planerar samt bygger sitt eget bostadshus. Detta är ett nytt fenomen i Sverige men vanligt förekommande i Tyskland. I Uppsala ska byggemenskapen Gården snart börja bygga sitt flerfamiljshus, helt i trä och med fyra våningar. Dagens Nyheter har träffat Martin Wohlin som är ordförande i byggemenskapen Gården som berättar att idén föddes då han och hans vänner ville umgås mer. Föreningen Gårdens hus ska stå klart i början av 2021 och det är totalt 20 hushåll som ska flytta in.&nbsp;</p><p><br></p><p>I en byggemenskap är inga kommersiella aktörer inblandade och därför finns inga krav på stora vinstmarginaler. Men även byggemenskaper kräver dyra investeringar. Föreningen Gården räknar med en kostnad på 100 miljoner kronor. Men istället för att ta ut vinsten som ett byggbolag skulle göra kommer pengarna återinvesteras i huset. Bostadsminister Per Bolund har besökt föreningen Gården men är tveksam till om byggemenskaper skulle lösa bostadsbristen på egen hand.&nbsp;<br>– Jag tror inte att det finns en lösning, utan det måste finnas många olika sätt att öka bostadsbyggandet. Men jag tror inte att vi lyckas om vi inte har byggemenskaper och det är när de är i första stadiet som de är som mest sårbara, säger Per Bolund till Dagens Nyheter.&nbsp;</p><p><br></p><p>I regeringens budgetförslag ska tre miljoner kronor avsättas till startstöd som byggemenskaperna kan ansöka om under 2020. Det högsta belopp en förening kan få är 400 000 kronor. I Sverige finns hittills drygt 12 gemenskaper, och de flesta har inte kommit så långt i sin byggplanering. För att få ta del av stödet måste byggemenskapen ordnat med bygglov, skapat en ekonomisk förening samt att minst sex medlemmar gått in med minst 10 000 kronor var.&nbsp;</p>'
template: articles/article
sponsored: false
artikel_typ: nyhet
views: 441
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'dagens nyheter'
  - byggemenskap
  - uppsala.
  - Toppnyhet
id: 66516ca3-2819-457b-9900-d9acbd4fcb69
