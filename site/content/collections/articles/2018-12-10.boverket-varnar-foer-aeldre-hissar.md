title: 'Boverket varnar för äldre hissar'
ingress: |
  <p>Om du har en gammal hiss med dubbeldörr kan det vara dags att se över den. Efter flera olyckor uppmanar Boverket att kontrollera de äldre hissarna.
  </p>
  
intro_image: /assets/img/mostphotos/19581793-hiss.jpg
long_form:
  -
    type: text
    text: '<p>Under de senaste åren har Boverket fått in flera rapporter om olyckor där barn och hundar skadats då de åkt hiss. Det rör sig om äldre hissar med dubbla dörrar, där det finns en grind eller vikdörr på insidan och en dörr in och ut från våningsplanet. Det är mellanrummet mellan dessa dörrar som är så pass stort att barn och hundar kan fastna där. Om någon fastnat och hissen börjar röra sig är risken för allvarliga skador stor.</p><p>Eftersom det inte finns någon rapporteringsskyldighet till Boverket när det skett en olycka finns ingen statistik över hissolyckorna. Det finns tre kända fall i Stockholm och Göteborg de senaste 15 åren. Dock finns det sannolikt ett stort mörkertal för olyckor med hissar då många inte anmäler förrän de skadats på allvar. </p><p>Det rör sig om cirka 5000 hissar runt om i Sverige av den modell Boverket varnar för. Redan på 70- och 80-talet gjordes insatser för att höja säkerheten på dessa hissar, men det gjordes inte alltid tillräckligt bra. En fjärdedel av de svenska hissarna är mer än 25 år gamla. De har en lägre säkerhetsnivå än dagens hissar, som uppfyller EU:s hissdirektiv med hög säkerhetsstandard. </p><p>Enligt Hem och Hyra skickade skickade Boverket i somras ut en uppmaning till allmänheten där det stod att de med äldre hissar bör kontrollera om det finns risk för att barn kan fastna i dem. Om detta är möjligt ska åtgärder vidtas för att förbättra säkerheten på hissen.</p><p>&nbsp;<br></p><p><br></p>'
template: articles/article
sponsored: false
artikel_typ: nyhet
views: 2413
puff_font_size: 24
article_font_size: 24
topnews_font_size: 48
clicks: 31
link: '1'
categories: ovrigt
tags:
  - Säkerhet
  - Boverket
  - Hissar
  - Toppnyhet
id: 82b0c187-14eb-489b-b0dd-192688e58530
