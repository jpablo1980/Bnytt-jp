title: 'SBAB reviderar sin reporänteprognos – höjningen kommer tidigare'
ingress: |
  <p>Enligt en ny prognos från SBAB sker nästa reporäntehöjning nio månader tidigare än vad banken tidigare förutspått. Och en höjning av reporäntan väntas i sin tur leda till högre boräntor.
  </p>
  
intro_image: /assets/img/riksbanken_lm.png
long_form:
  -
    type: text
    text: '<p>Nyligen släppte banken SBAB ett nytt nummer av rapporten Boräntenytt som bland annat innehåller en prognos för reporäntan och boränteutvecklingen i Sverige. Enligt den är en höjning av reporäntan att vänta tidigare än vad som framgick av den föregående rapporten.<br><br>I augusti förutspåddes en höjning i november 2023 och enligt den senaste prognosen kommer räntan att höjas redan i februari samma år. I samband med att reporäntan höjs väntas även boräntorna följa med uppåt.<br><br>Samtidigt flaggar Riksbanken för en reporäntehöjning i slutet av 2024, medan finansmarknaden tror att reporäntan kan höjas i slutet av nästa år.<br>– En väsentlig del av penningpolitikens påverkan på inflationen är att påverka förväntningarna, men en sak står klar. Riksbanken och marknaden dansar allt annat än i takt med varandra för tillfället. Vi har nu en situation där Riksbanken flaggar för en höjning av reporäntan så sent som i slutet av 2024 samtidigt som finansmarknaden prisar in en höjning redan i slutet av 2022. Det är en anmärkningsvärt stor skillnad i tid, säger SBAB:s chefsekonom Robert Boije i ett pressmeddelande från banken.</p><p><br>En orsak till att SBAB bedömer att reporäntan kommer höjas i början av 2023, ska vara en ökad risk för att inflationsuppgången leder till höjda inflationsförväntningar och lönekrav. I september låg inflationstakten i Sverige på 2,8 procent vilket är den högsta nivån som uppmätts sedan oktober år 2008. Något som i dagsläget bidrar till en hög inflation bedöms vara stigande energipriser.&nbsp; &nbsp;<br><br>Vad som också kan påverka reporänteutvecklingen uppåt är indikationer från flera andra länders centralbanker om kommande räntehöjningar.<br><br>Boräntenytt är en rapportserie från banken SBAB som ges ut mellan fem och sex gånger om året. Den innehåller bland annat en analys av boränteutvecklingen på makronivå och en boränteprognos.</p>'
template: articles/article
sponsored: false
hide_from_home: false
artikel_typ: nyhet
views: 355
puff_font_size: 24
article_font_size: 24
topnews_font_size: 38
clicks: 0
link: '1'
categories: rantor
tags:
  - SBAB
  - Riksbanken
  - Toppnyhet
id: d032816d-c2e1-44f2-bdc3-0afbc0e85918
