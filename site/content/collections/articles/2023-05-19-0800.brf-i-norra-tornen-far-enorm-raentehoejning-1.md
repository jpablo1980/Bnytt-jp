title: 'Brf i Norra tornen får enorm räntehöjning'
ingress: |
  <p>I ett av de två Norra Tornen i centrala Stockholm ligger Brf Innovationen. Under 15 månader har deras räntekostnader ökat med 245 procent, enligt Dagens industri.
  </p>
  
intro_image: /assets/img/mostphotos/41922142-norra-tornen.jpg
long_form:
  -
    type: text
    text: '<p>I Oscar Properties lyxbygge Norra Tornen finns bostadsrättsföreningen Innovationen i det ena tornet. I slutet av 2021 hade föreningen lån på 248 miljoner kronor med en snittränta på 0,73 procent vilket gav en årlig räntekostnad på 1,8 miljoner kronor, enligt tidningen Dagens industri (Di).<br><br>Di skriver att föreningen publicerat uppdaterade siffror över sina lån där det går att se att lånen i mars låg på 237 miljoner kronor. Snitträntan låg på 2,64 procent och ger en årlig räntekostnad på 6,3 miljoner kronor. Räntekostnaderna har alltså ökat med 245 procent de senaste 15 månaderna.<br><br>En orsak till räntesmällen är att bostadsrättsföreningen haft flera lån som förfallit tätt efter varandra. Enligt Di har fyra av föreningens fem lån nu rörlig ränta. I början av året höjde Innovationen avgifterna med 15 procent. Det är fortfarande för lite för att täcka räntehöjningen men enligt föreningens ordförande kommer inga fler avgiftshöjningar genomföras.<br><br>För ett år sedan nådde föreningen och Oscar Properties en förlikning om att Oscar Properties ska betala flera miljoner kronor till föreningen. Detta grundar sig i de många problem som fanns med huset, som läckande avlopp och trasiga hissar. Redan nu har 15 miljoner betalats in och ytterligare 18,5 miljoner kronor ska betalas innan 2025.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 4768
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'dagens industri'
  - 'norra tornen'
  - 'oscar properties'
  - innovationen
  - toppnyhet
  - ränta
  - avgift
id: 15adfee2-e2b0-46af-a726-4b49f7c6f40b
