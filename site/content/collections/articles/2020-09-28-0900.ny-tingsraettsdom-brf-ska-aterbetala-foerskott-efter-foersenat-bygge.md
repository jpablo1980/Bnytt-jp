title: 'Ny tingsrättsdom: Brf ska återbetala förskott efter försenat bygge'
ingress: |
  <p>Enligt en ny dom från Stockholms tingsrätt åläggs en brf i projektet Norra Tornen att återbetala en förskottsinbetalning, vilken tidigare erlagts av ett par för en planerad lägenhet i föreningen. Detta enligt Fastighetsnytt.
  </p>
  
intro_image: /assets/img/norra-tornen.png
long_form:
  -
    type: text
    text: '<p>Under våren 2017 betalade ett par in ett förskott på 1,4 miljoner kronor för en planerad lägenhet i brf Helix i bostadsprojektet Norra Tornen (andra tornet) i&nbsp;Vasastan, Stockholm. Men då bygget blev försenat ville paret häva köpet och kontaktade bostadsutvecklaren om detta utan att få något gehör, varpå de i somras valde att skicka in en stämningsansökan mot utvecklaren till Stockholms tingsrätt. Det skriver nyhetssajten&nbsp;Fastighetsnytt. Priset för lägenheten som förskottet gällde var satt till 14,4 miljoner kronor. <br><br>Då Brf Helix inte besvarat ansökan har målet nu avgjorts genom en så kallad tredskodom, med utfallet att föreningen åläggs att återbetala den tidigare erlagda förskottsinbetalningen till paret. <br><br>En tredskodom kan, enligt den juridiska webbplatsen&nbsp;lawline.se, meddelas mot en part som på grund av tredska (motsträvighet) underlåtit att delta i en rättsprocess. Till exempel om svaranden inte inkommit med ett skriftligt svaromål eller om någon part inte infunnit sig vid en huvudförhandling. En sådan dom innebär att den “icke-tredskande” parten vinner målet ifråga. <br><br>Av&nbsp;Fastighetsnytts&nbsp;artikel framgår vidare att det inte går att överklaga en tredskodom. För att få fallet prövat igen kan den förlorande parten ansöka om så kallad återvinning. Om så sker vinner domen kraft efter en andra tredskodom.&nbsp; <br><br>Det andra tornet inom projektet Norra Tornen kallas för Helix och har bland andra Oscar&nbsp;Properties&nbsp;som delägare. Det står att läsa i Oscar&nbsp;Properties&nbsp;delårsrapport för januari-juni 2020.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 584
puff_font_size: 24
article_font_size: 24
topnews_font_size: 40
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'Oscar properties'
  - Helix
  - Fastighetsnytt
  - 'Stockholms tingsrätt'
  - 'Norra Tornen'
  - Lawline
  - Toppnyhet
id: 9caf9c83-945e-4ce6-b7fe-0dcf77efbc0f
