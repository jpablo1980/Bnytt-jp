title: 'Ny mäklarbarometer: Bosäljare vill ha lika mycket betalt nu som vid pristoppen'
ingress: |
  <p>Den senaste mäklarbarometern från SBAB visar att en stor del av bostadssäljarna i landets storstäder förväntar sig liknande slutpriser nu som när priserna toppade ifjol. Extra påtagligt är det i Stockholm.
  </p>
  
intro_image: /assets/img/img_e4115-1697022130.JPG
long_form:
  -
    type: text
    text: '<p>Säljare på bostadsmarknaden förväntar sig ungefär lika mycket betalt i nuläget som vid pristoppen våren 2022. I alla fall om man får tro de fastighetsmäklare i landets storstadsregioner som besvarat SBAB:s senaste Mäklarbarometer, en kvartalsvis enkätundersökning om läget på svensk bostadsmarknad. Frågan gällde anledningen till att bostadsaffärer inte blir av, varför köpare och säljare inte kommer överens.<br><br>Det säljarna vill ha för sina bostäder är generellt sett mer än vad spekulanterna vill ge för objekten, vilket resulterar i låg omsättning och ett växande utbud.&nbsp; &nbsp;<br><br>Bland mäklare verksamma i Stockholmsregionen uppgav 60 procent att säljarna förväntar sig ungefär lika mycket betalt som när priserna var som högst. I Malmö och Göteborg landade noteringen på runt 15 procent.&nbsp;</p><p>– Att säljarna i Stockholm har högre förväntningar på priserna kan bero på att stockholmarna historiskt sett har varit vana vid en stark utveckling av bostadspriserna. Men det kan också bero på att priserna i Stockholm faktiskt inte sjunkit lika mycket sedan toppen som priserna har gjort i Malmö och Göteborg, säger SBAB:s privat- och boendeekonom Linda Hasselvik i ett pressmeddelande. <br><br>Hon tillägger att mäklarna tror på ett ännu större utbud framöver och att det skulle kunna indikera att de inte bedömer att säljarnas prisförväntningar kommer sjunka i närtid. <br><br>Mäklarbarometern görs av Origo Group på uppdrag av SBAB och skickas ut till 220 fastighetsmäklare i Storstockholm, Storgöteborg och Stormalmö. Den senaste mätningen genomfördes under perioden åttonde september till 25 september i år.</p>'
template: articles/article
sponsored: false
hide_from_home: false
artikel_typ: nyhet
views: 1617
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: bostadsmarknad
tags:
  - SBAB
  - 'Origo Group'
  - Toppnyhet
id: adb91a9b-9036-48ab-9a8e-e8ea2ee24204
