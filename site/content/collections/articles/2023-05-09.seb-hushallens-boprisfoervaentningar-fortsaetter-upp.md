title: 'SEB: Hushållens boprisförväntningar fortsätter upp'
ingress: |
  <p>Efter en uppgång i april 2023 fortsatte svenska hushålls boprisförväntningar att stiga även i maj. Det visar den senaste boprisindikatorn från banken SEB.
  </p>
  
intro_image: /assets/img/skarmavbild-2023-05-09-kl.-11.07.50.png
long_form:
  -
    type: text
    text: '<p>I <a href="https://bostadsrattsnytt.se/nyheter/boprisutveckling/2023-04-13-seb-s-boprisindikator-har-vaent-upp-men-mycket-talar-foer-tilltagande-prisfall-i-var">april 2023</a> steg de svenska hushållens förväntningar på boprisutvecklingen i landet med en enhet, enligt banken SEB:s Boprisindikator som visar skillnaden mellan andelen svenska hushåll som tror på stigande priser det kommande året och andelen som tror på fallande. Och nu visar även uppdateringen i maj på ett positivt resultat; plus en enhet, från minus åtta upp till minus sju.&nbsp; &nbsp; &nbsp;<br><br>Gruppen hushåll som förutspår högre bopriser det kommande året utgör nu 31 procent av de tillfrågade, en uppgång om två enheter. Andelen som tror på lägre priser landar på 38 procent, vilket motsvarar en uppgång om en enhet sedan förra mätningen, medan andelen som tror på oförändrade priser ökade med en enhet och nu utgör 23 procent av hushållen.</p><p>– Trots att det mesta talar för att bostadspriserna ska ner ytterligare från dagens nivåer återspeglas det inte lika tydligt i hushållens förväntningar. Förmodligen är det en effekt av att många upplever att det värsta av räntehöjningarna ligger bakom dem. Men även om styrräntan närmar sig toppen kan det dröja innan hela effekten når hushållen, vilket fortfarande talar för en risk på nedsidan i boprisförväntningarna, säger SEB:s privatekonom Américo Fernández i ett pressmeddelande från banken. <br><br>På regional nivå stiger indikatorn i två av tre storstadsregioner: I Stockholm ökar den från minus fyra till plus två, och i Skåne från minus sju till plus två. För Västra Götaland noteras minus en enhet ned till minus åtta. <br><br>I Östra Götaland ökar boprisindikatorn med fem enheter för att landa på minus tolv, i Svealand utom Stockholm noteras en nedgång om tio enheter till minus 17, och I Norrland minskar indikatorn från minus nio enheter ned till minus 14.<br><br>Boprisindikatorn är en månatlig undersökning som genomförs av Demoskop på uppdrag av SEB. Den senaste undersökningen ska bygga på runt 1 000 webbintervjuer med svenska hushåll, gjorda under perioden 24 april till första maj i år.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 131
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - SEB
  - Demoskop
id: 17a2e682-1dd0-4e05-8d64-82ecb347fc65
