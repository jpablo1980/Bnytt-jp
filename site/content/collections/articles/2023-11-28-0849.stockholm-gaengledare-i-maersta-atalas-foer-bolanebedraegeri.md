title: 'Stockholm: Gängledare åtalas för bolånebedrägeri'
ingress: |
  <p>En ledarfigur för ett kriminellt gäng utanför Stockholm åtalas nu för grovt bedrägeri. Han misstänks för att, tillsammans med sin fru, ha lurat till sig bolån på nära fem miljoner kronor via en kumpan. Det rapporterar SVT.
  </p>
  
intro_image: /assets/img/25876742-aklagarmyndigheten.jpg
long_form:
  -
    type: text
    text: '<p>Märstanätverket är ett kriminellt gäng norr om Stockholm med två bröder som de högsta ledarna. Enligt <a href="https://svt.se/nyheter/lokalt/stockholm/gangledare-och-hans-fru-svindlade-banken-pa-miljoner-utnyttjade-sitt-restaurangbolag--ko1xzc">SVT</a> Nyheter Stockholm har en av bröderna nu åtalats för grovt bedrägeri. Detta efter misstankar om att mannen och hans fru, med hjälp av en kumpan, förmått en bank att bevilja bolån på 4,8 miljoner kronor genom falska anställningsbevis och lönespecifikationer. <br><br>Inför ansökan om bolån misstänks paret även ha drygat ut sitt sparkapital med pengar som egentligen tillhörde släktingar och kumpanens bolag. Bolånet ska ha betalats ut år 2019. Paret har nu åtalats för grovt bedrägeri men förnekar brott och uppges ha rest utomlands. <br>– Man har använt sig av andra personer för att kunna lämna en bild av sin ekonomi som inte varit rättvisande, säger kammaråklagare Isabelle Bjursten till SVT. Hon är verksam vid Riksenheten mot internationell och organiserad brottslighet på Åklagarmyndigheten. <br><br>Tidigare bedrev paret under flera års tid restaurangverksamhet, till exempel i Märsta, genom bolag som senare försattes i konkurs. Vid en av restaurangerna ska flera våldsdåd ha inträffat.<br><br>I samband med konkurserna anmäldes ett misstänkt brott till Ekobrottsmyndigheten. Myndigheten ska ha lagt ned en annan förundersökning gällande bokföringsbrott då paret hållit sig undan.<br><br>Även om paret ännu inte kunnat dömas har fyra av deras medhjälpare fått villkorliga straff för brotten grovt bedrägeri och medhjälp till grovt bedrägeri, samtliga ska ha överklagat till hovrätten. En av medhjälparna dömdes för delaktighet i skapandet av falska anställningsbevis och lönespecifikationer.<br><br>Av domen framgår också att gängledaren och hans hustru tagit fram falska löneintyg åt andra personer via ett av sina bolag.</p>'
template: articles/article
sponsored: false
hide_from_home: false
artikel_typ: nyhet
views: 604
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - SVT
  - Toppnyhet
id: 7abe10d7-5025-4761-bf17-d7d7d6559f4b
