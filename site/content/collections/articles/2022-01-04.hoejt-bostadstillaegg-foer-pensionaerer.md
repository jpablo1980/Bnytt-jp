title: 'Höjt bostadstillägg för pensionärer'
ingress: |
  <p>Nu har bostadstillägget för pensionärer höjts, både taket för boendekostnader och konsumtionsstödet har justerats upp. Förändringarna inträdde vid årsskiftet och ligger i linje med ett tidigare riksdagsbeslut.
  </p>
  
intro_image: /assets/img/46756774-mature-couple-grandmother-grandfather-with-child-girl.jpg
long_form:
  -
    type: text
    text: '<p>Den första januari i år höjdes bostadstillägget för pensionärer. Detta som en följd av att riksdagen tidigare röstat igenom regeringens förslag i frågan, inom ramen för budgetpropositionen för år 2022.<br><br>Maxtaket för hur höga boendekostnader som kan beaktas vid beräkning av stödet har nu höjts från 7 000 kronor till 7 500 kronor. Samtidigt har även konsumtionsstödet i bostadstillägget höjts med 200 kronor för ogifta och 100 kronor för gifta. Bakgrunden till förändringen är att riksdagen fattat beslut enligt regeringens förslag i budgetpropositionen för 2022.<br><br>För en ensamstående pensionär innebär de nya nivåerna exempelvis 450 kronor ytterligare per månad om boendekostnaden uppgår till 7 500 kronor eller högre.</p><p><br><b>Kort om bostadstillägget</b><br>Bostadstillägget är ett skattefritt stöd avsett för pensionärer i åldrarna 65 år och uppåt med låg pension och som är bosatta i Sverige. Endast de som tar ut hela sin allmänna pension, inklusive premiepension, kan ansöka om tillägget. <br><br>Bor den sökande i en hyrd bostad beräknas bostadskostnaden utifrån månadshyran. För de som äger en bostadsrätt utgörs bostadskostnaden istället av avgiften till bostadsrättsföreningen och eventuella räntekostnader för bolån. När förutsättningarna för att bevilja stöd prövas ingår hela den sökandes ekonomi i beräkningen.</p><p><i>Källa: <a href="https://www.pensionsmyndigheten.se/bostadstillagg">Pensionsmyndigheten</a></i></p>'
template: articles/article
sponsored: false
hide_from_home: false
artikel_typ: nyhet
views: 354
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - Riksdagen
  - Regeringen
  - Pensionsmyndigheten
id: 07a9f6a5-5aee-4a46-bd63-f3c1e97476fc
