title: 'Swedbank: Ökad risk för höjda avgifter och högbelånade brf:er'
ingress: |
  <p>Swedbank varnar nu för att det på grund av pandemin finns en ökad risk för att bostadsrättsföreningar blir allt mer högbelånade och att de måste höja månadsavgifterna. Detta rapporterar Svenska Dagbladet.
  </p>
  
intro_image: /assets/img/mostphotos/3391068-balkonger.jpg
long_form:
  -
    type: text
    text: '<p>Det senaste året har bostadspriserna i landet ökat, trots coronapandemin. Dock ökar nu riskerna på den heta bostadsmarknaden då höjda räntor och tomma hyreslokaler kan komma att påverka bostadsrättsföreningarna negativt.</p><p><br></p><p>Svenska Dagbladet (SvD) skriver om ett exempel som Swedbank lyfter fram. Exemplet handlar om en brf i Sundbyberg som har ett centrum där många affärslokaler blivit uppsagda på grund av pandemin. Enligt banken skulle en förening som får hälften av sina intäkter från lokalhyror behöva höja avgiften för en trea från 3 400 kronor i månaden till 8 200 kronor, om alla lokaler blev ståendes tomma.&nbsp;</p><p>– Hyresintäkter är naturligtvis bra men ett allt för stort beroende av hyresintäkter innebär en risk som inte ska underskattas av vare sig föreningens styrelse eller föreningens medlemmar. Uteblivna hyresintäkter behöver ofta kompenseras med högre månadsavgifter vilket i sin tur kan påverka marknadspriset på medlemmarnas bostadsrätter, säger Arturo Arques, privatekonom på Swedbank, till SvD.&nbsp;</p><p><br><br></p><p>Swedbank tar även upp ett exempel där en förening i Sundbyberg endast skulle få en fjärdedel av sina lokaler ståendes tomma. Höjningen av månadsavgiften skulle begränsas till runt 1 000 kronor men värdet på trerummaren skulle sjunka. I räkneexemplet skulle värdet falla från 4,6 till 4,3 miljoner.</p><p><br></p><p>Att räntorna stiger är en annan aspekt som kan slå hårt mot föreningarnas ekonomi. I vissa föreningar utgör ett höjt ränteläge en stor risk. Det handlar främst om föreningslånet och inte det privata bolånet. Enligt Swedbank har den genomsnittliga nybyggda brf:en ett föreningslån på 13 000 kronor per kvadratmeter. I de större städerna ligger snittet på 15 000 kronor per kvadratmeter. I Stockholm kan alltså en nybyggd bostadsrätt på 75 kvadratmeter ha en andel i föreningslånet motsvarande drygt en miljon kronor. I en sådan förening skulle månadsavgiften behöva höjas med närmare 1 000 kronor för varje procentenhet ränteläget skulle stiga.&nbsp;</p><p>– Idealet är naturligtvis en förening med låg skuldsättning och inga renoveringsbehov samt ett måttligt beroende av ganska säkra lokalhyresgäster, säger Arturo Arques till SvD.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 2346
puff_font_size: 24
article_font_size: 24
topnews_font_size: 42
clicks: 0
link: '1'
categories: bostadsmarknad
tags:
  - 'Svenska dagbladet'
  - swedbank
  - pandemi
  - toppnyhet
id: 19665ebd-f65c-4d9f-b6df-009425bdb470
