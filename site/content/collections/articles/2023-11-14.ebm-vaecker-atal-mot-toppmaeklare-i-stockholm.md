title: 'EBM väcker åtal mot toppmäklare i Stockholm'
ingress: |
  <p>Ekobrottsmyndigheten (EBM) har beslutat att väcka åtal mot en tidigare toppmäklare på Unik Fastighetsförmedling i Stockholm, en mäklarbyrå som nyligen begärdes i konkurs. Han och en annan person med koppling till byrån misstänks för bulvan-upplägg vid förmedling av lägenheter.
  </p>
  
intro_image: /assets/img/ebm-entredorr.jpeg
long_form:
  -
    type: text
    text: '<p>I <a href="https://bostadsrattsnytt.se/nyheter/ovrigt/2023-05-16-stockholmsmaeklare-misstaenks-foer-svart-foermedling-via-bulvaner">våras</a> häktades en fastighetsmäklare knuten till byrån Unik Fastighetsförmedling i Stockholm. Detta på grund av brottsmisstankar om grovt bedrägeri, grovt bokföringsbrott, samt grovt penningtvättsbrott. På byråns hemsida stod det att det “riktats brottsmisstankar mot två enskilda individer knutna till Unik Fastighetsförmedling” vilka för tillfället uppgavs vara under utredning av polisen och att det rörde misstankar om ekonomisk brottslighet.<br><br>Enligt en artikel i tidningen Bulletin ska byrån, som var en av de större mäklarfirmorna i Stockholm, nyligen ha begärts i konkurs efter att ha hamnat på obestånd. Av artikeln&nbsp; framgår också att åtal kommer väckas mot en person som varit toppmäklare på Unik Fastighetsförmedling, samt en person som suttit i mäklarbyråns styrelse. Misstankarna rör inblandning i förmedling av lägenheter med svarta pengar via bulvaner. <br><br>De båda misstänkta försattes på fri fot i juni men brottsmisstankarna ska ha kvarstått och även stärkts under häktningstiden.&nbsp;</p><p>Kammaråklagaren i fallet har beslutat att väcka åtal.<br>– Hon kommer att väcka åtal senare i höst, säger Niklas Ahlgren, pressansvarig vid Ekobrottsmyndighetens presstjänst, i en kommentar i Bulletin.<br><br>Fastighetsmäklarens karriär ska ha toppat kring 2020 då han var den mäklare i landet som sålde flest bostäder, skriver Bulletin med hänvisning till tidningen Dagens industri.</p>'
template: articles/article
sponsored: false
hide_from_home: false
artikel_typ: nyhet
views: 2772
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Bulletin
  - EBM
  - Di
id: 8e13b136-1831-43d4-86c0-cc59edf8b17a
