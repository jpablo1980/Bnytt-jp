title: 'Färre ettor säljs'
ingress: |
  <p>På ett år har försäljningen av bostadsrätter bromsat in hårt. Enligt Dagens Nyheter är det främst ettorna som blivit svårare att sälja.
  </p>
  
intro_image: /assets/img/mostphotos/61423815-view-of-hammarby-lake-town.jpg
long_form:
  -
    type: text
    text: '<p>Bostadsmarknaden har blivit svalare det senaste året, mycket på grund av höjda räntor och inflation. Priset på en bostadsrätt i landet har i genomsnitt minskat med elva procent på ett år. <br><br>Dagens Nyheter (DN) skriver att det blivit allt tuffare att få bostadsrätter sålda, och främst är det enrummare som är svårsålda. Detta enligt uppgifter från Svensk Mäklarstatistik.</p><p>– Allmänt har ju alla försäljningar gått ner sedan början av 2022 men vi ser en större nedgång för ettor än för marknaden som helhet, säger Per-Arne Sandegren, analyschef vid Svensk Mäklarstatistik, till DN. <br><br>Ser man till Stockholms kommun så har antalet sålda bostadsrätter med ett rum minskat med 31 procent under det första kvartalet 2023 om man jämför med samma period i fjol. I hela riket har antalet sålda ettor minskat med 28 procent.&nbsp;</p><p>– Med sjunkande priser som vi hade under 2022 sänks trösklarna för att komma in på bostadsmarknaden. Men nu när priserna vänt något de senaste månaderna höjs de igen. Och förstagångsköpare lånar ofta en större andel av kontraktspriset och är därför mer känsliga för de de kraftiga räntehöjningar vi haft senaste året, säger Per-Arne Sandegren till tidningen. <br><br>I Sverige har även antalet sålda större bostadsrätter minskat. Försäljningen av tvårummare har sjunkit med 28 procent årets första kvartal jämfört med samma period 2022. För trerummare ser man en minskning med 26 procent och för fyrarummare och större har försäljningen sjunkit med 27 procent.</p>'
template: articles/article
sponsored: false
hide_from_home: false
artikel_typ: nyhet
views: 290
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - toppnyhet
  - ettor
  - 'dagens nyheter'
  - 'svensk mäklarstatsik'
id: 6647248a-d364-4f64-b7ae-3fcb39947537
