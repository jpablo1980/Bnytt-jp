title: 'Ny Vattenfall-prognos: Elpriserna i maj billigast på 20 år'
ingress: |
  <p>Enligt en ny prognos från Vattenfall kan elpriserna i sommar bli rekordlåga. Detta som en följd av att  det snöat mycket i de svensk-norska fjällen under vintern, vilket i sin tur väntas resultera i en riklig vårflod. Och priserna i maj spås bli de lägsta på 20 år.
  </p>
  
intro_image: /assets/img/large-screen-72-dpi-vattenfall_tuggen-power-station-04.png
long_form:
  -
    type: text
    text: '<p>I år blev vårfloden något försenad på grund av att det fallit mindre nederbörd än vanligt och att temperaturen varit lägre än normalt. Men då det snöat mycket i de svensk-norska fjällen under vintern väntas floden ändå bli kraftig. Med välfyllda vattenmagasin kan elpriserna i sommar bli så låga som tio öre per kilowattimme. Det framgår av ett pressmeddelande från energiföretaget Vattenfall.&nbsp; <br><br>Trots en försenad vårflod tror Vattenfall att elpriserna i maj 2020 blir de billigaste på länge.&nbsp; <br>– Det ser ut att bli den billigaste majmånaden på 20 år och våra prognoser visar att spotpriset under sommarmånaderna juni, juli och augusti kan bli så lågt som tio öre per kilowattimme, säger Jonas Stenbeck, privatkundschef Vattenfall Försäljning, i pressmeddelandet.&nbsp; <br><br>Priset i maj kommer att landa på omkring 13 – 15 öre per kilowattimme i&nbsp;elområde&nbsp;3 (Mellansverige). De senaste 20 åren har priset i snitt legat på 30 öre per kilowattimme för månaden.&nbsp; <br><br>Det har blåst mindre under årets majmånad än vad det gjorde i vintras, vilket lett till något högre elpriser i mellersta och södra Sverige. Att det nu blivit varmare gör att vårfloden kommer igång ordentligt. Kärnkraften i Norden uppges gå på reducerad effekt.&nbsp; <br><br>Läget på de råvarumarknader som är kopplade till vår elförbrukning kan också påverka priserna. Och bränslepriserna har gått upp lite sedan coronavirusets intåg men ligger fortfarande på historiskt låga nivåer. <br><br>Utöver det har företagens minskade elförbrukning under pandemin lett till lägre efterfrågan och därmed billigare elpriser.&nbsp;&nbsp;</p><p>– Även fastprisavtalen har sjunkit rejält sedan ifjol. Från 50 – 60 öre per kilowattimme till 30 – 40 öre per kilowattimme. Vi förväntar oss fortsatt låga priser men långsiktigt är det svårt veta vart priserna är på väg. Det kan svänga fort och kraftigt, tillägger Jonas Stenbeck.&nbsp; <br><b><br></b></p><p><b>Medelspotpris på elbörsen 1 – 28 maj 2020&nbsp; &nbsp; &nbsp;</b>&nbsp;</p><p>Elområde&nbsp;1, Norra Sverige (Luleå): 10,78&nbsp;öre/kWh&nbsp;&nbsp;&nbsp;&nbsp;&nbsp;</p><p>Elområde&nbsp;2, Norra Mellansverige (Sundsvall): 10,78&nbsp;öre/kWh&nbsp;&nbsp;&nbsp;&nbsp;&nbsp;</p><p>Elområde&nbsp;3, Södra Mellansverige (Stockholm): 14,16&nbsp;öre/kWh&nbsp;&nbsp;&nbsp;&nbsp;&nbsp;</p><p>Elområde&nbsp;4, Södra Sverige (Malmö): 15,66&nbsp;öre/kWh&nbsp;&nbsp;&nbsp;&nbsp;&nbsp;</p><p><i>Källa: Vattenfall&nbsp;&nbsp;&nbsp;</i><br>&nbsp;<br>Medelspotpriset avser det genomsnittliga priset på den nordiska elbörsen Nord Pool, exklusive moms, påslag och elcertifikat.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 186
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - 'Nord Pool'
  - Vattenfall
id: 6ef4ee0c-cc7c-4ed8-89fc-e5f69301ceb1
