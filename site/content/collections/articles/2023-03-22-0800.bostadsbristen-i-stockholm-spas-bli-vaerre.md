title: 'Bostadsbristen i Stockholm spås bli värre'
ingress: |
  <p>Enligt en ny rapport från Länsstyrelsen kan bostadsbristen i Stockholms län bli värre då kommuner lovar fler nya bostäder än vad som är trovärdigt. Detta då priserna stiger på grund av det ekonomiska läget.
  </p>
  
intro_image: /assets/img/mostphotos/28580450-nybygge-i-barkarbystaden.jpg
long_form:
  -
    type: text
    text: '<p>I en enkät från Boverket uppger kommunerna i Stockholms län att totalt 22 000 nya bostäder ska påbörjas under 2023. Enligt Länsstyrelsen är inte detta en trovärdig siffra då många faktorer väntas påverka byggbolagen, som stigande räntor och hög inflation.&nbsp;</p><p><br></p><p>Dagens Nyheter (DN) har talat med Länsstyrelsen om kommunernas planer.</p><p>– Enligt vår erfarenhet och SCB:s statistik brukar ungefär hälften av det som kommunerna säger ska påbörjas att faktiskt börja byggas. Nu befarar vi att det blir ännu mindre. Vår farhåga är att det blir totalstopp i nyproduktionen, säger Nanny Andersson Sahlin, utvecklingsledare på länsstyrelsen Stockholm.</p><p><br></p><p>Bostadsbristen i Stockholm riskerar att förvärras om färre bostäder byggs. Länsstyrelsen går ut med en varning om att kommunerna i länet saknar en plan för hur de ska hantera en inbromsning av nybyggda bostäder.&nbsp;</p><p>– Vi ser redan en stor mängd hushåll med normalinkomster som inte kan få lån eller har möjlighet att hyra i det nyproducerade beståndet. Det är oroande för länets tillväxt och kompetensförsörjning. Det kommer bli svårt att rekrytera inom en rad yrken eftersom det saknas bostäder, säger Nanny Andersson Sahlin till DN.&nbsp;</p><p><br></p><p>De kommuner som planerar flest nybyggda bostäder 2023 är Stockholm med 10 080 stycken, Järfälla med 1 932 stycken, Nacka med 1 247 stycken, Norrtälje med 915 stycken och Täby med 900 stycken. Den kommun som planerar att bygga minst bostäder är Lidingö med noll.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 275
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - toppnyhet
  - boverket
  - länsstyrelsen
  - 'dagens nyheter'
  - lidingö
  - järfälla
id: e23b8107-a935-40a1-9592-68268e5eafba
