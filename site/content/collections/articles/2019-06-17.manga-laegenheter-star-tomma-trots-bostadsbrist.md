title: 'Många lägenheter står tomma trots bostadsbrist'
ingress: |
  <p>I Stockholms län finns för första gången på många år ett överflöd av tomma bostäder. Det råder stor bostadsbrist i länet, men bostäderna är för dyra för många av köparna. Det skriver Dagens Nyheter.
  </p>
  
intro_image: /assets/img/mostphotos/1230932-stockholm.jpg
long_form:
  -
    type: text
    text: '<p>De tre senaste åren har Stockholms län fått över 100 000 nya invånare. Denna befolkningsökning väntas fortsätta, och om tio år kan länets folkmängd uppgå till 2,8 miljoner. Enligt “Läget i länet”, en rapport som länsstyrelsen gjort, behöver bostadsfrågan lösas för alla inkomstgrupper i samhället för att Stockholm ska behålla sin attraktivitet.<br></p><p><br></p><p>Efter fyra år av 70 000 påbörjade bostäder minskar nu bostadsbyggandet. Dagens Nyheter skriver att cirka 10 000 bostäder beräknas påbörjas under 2019 och att nedgången kan hålla i sig i flera år. Det är främst produktionen av bostadsrätter som kommer att stanna av då många hushåll inte vill ta risk att köpa en bostad innan den är färdigställd. De tuffa lånekraven ställer också till det för potentiella bostadsköpare. </p><p><br></p><p>Även om många nya bostäder blev klara för inflyttning under förra året och i år, är det många lägenheter som står tomma. Bostäderna är helt enkelt för dyra. De som drabbas hårdast av den dåligt fungerande bostadsmarknaden är hushållen med sämst ekonomi. Saknar man lång kötid till en hyresrätt eller sparkapital till en bostadsrätt är det nästintill omöjligt att etablera sig på bostadsmarknaden. </p><p><br></p><p>Enligt statistik från SCB som Dagens Nyheter tagit del av har antalet bostadsrätter ökat. År 1990 var fördelningen på bostadsmarknaden 23 procent äganderätter, 17 procent bostadsrätter och 60 procent hyresrätter. Nu, drygt 30 år senare, står bostadsrätter för den största delen av marknaden med 41 procent. Äganderätter och hyresrätter landar på 23 procent respektive 36 procent.</p>'
template: articles/article
sponsored: false
artikel_typ: nyhet
views: 5420
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 18
link: '1'
categories: bostadsmarknad
tags:
  - SCB
  - 'Dagens nyheter'
  - nyproduktion
  - länsstyrelsen
  - Toppnyhet
id: a62dbc3c-f531-4942-9178-0083eee611f9
