title: 'Vanligare att sälja först och köpa sen'
ingress: |
  <p>Länge har normen på bostadsmarknaden varit att först köpa sig en bostad och sedan sälja sitt befintliga boende. Men nu har trenden vänt, skriver Mäklarsamfundet i ett pressmeddelande.
  </p>
  
intro_image: /assets/img/mostphotos/17344005-stockholm.jpg
long_form:
  -
    type: text
    text: '<p>Att först köpa nytt och sedan sälja har varit standard på bostadsmarknaden. Nu har det blivit vanligare att först sälja sin bostad och sedan köpa nytt, en säkrare metod enligt mäklarna. Detta framkommer av ett pressmeddelande från Mäklarsamfundet där de gått igenom svaren i deras senaste undersökning Mäklarbriefen. I undersökningen tillfrågas Mäklarsamfundets medlemmar, som består av cirka 84 procent av Sveriges fastighetsmäklare, om läget på bostadsmarknaden.&nbsp;</p><p><br></p><p>I den senaste undersökningen, där 847 mäklare deltog, var det 62 procent som uppgav att det är vanligt eller mycket vanligt att sälja först och köpa sen. Mäklarna fick också besvara frågan om hur vanligt det är med längre tillträden. I svaren kan man se att över hälften av mäklarna uppger att det är ganska eller mycket vanligt med längre tillträden i Stockholm. <br>– Undersökningen visar att det nu, till skillnad från tidigare, många gånger är norm att sälja först och köpa sen och att det framförallt i Stockholms län är vanligare med längre tillträden. Det innebär att många som idag ger sig ut på bostadsmarknaden gör det bättre förberedda om någonting inte blir exakt som planerat, till exempel att slutpriset inte blir som förväntat eller att det tar längre tid än väntat att hitta ett nytt passande boende, säger Björn Wellhagen, VD Mäklarsamfundet, i pressmeddelandet.</p><p><br></p><p>Undersökningen visade också en stor optimism bland säljarna. Hela 47 procent av fastighetsmäklarna i undersökningen menar att säljarna förväntar sig ett slutpris över uppskattat marknadsvärde och därmed också att försäljningen kommer att skapa en budgivning.</p>'
template: articles/article
sponsored: false
artikel_typ: nyhet
views: 721
puff_font_size: 24
article_font_size: 24
topnews_font_size: 48
clicks: 13
link: '1'
categories: bostadsmarknad
tags:
  - mäklarbriefen
  - mäklarsamfundet
  - bostadspriser
  - budgivning
  - tillträde
  - Toppnyhet
id: b0c837d6-21a9-4422-b94e-f0f08ea94f6c
