title: 'Kvinna sålde bostadsrätt efter utpressning – nu döms förövaren'
ingress: |
  <p>En kvinna anlitade en hantverkare för att få sin lägenhet renoverad. Efter en flirt med honom blev hon bland annat hotad, pressad på pengar och sålde till slut sin bostadsrätt för att kunna betala. Nu har han dömts i Örebro tingsrätt och en av påföljderna blev fängelse.
  </p>
  
intro_image: /assets/img/26164125-orebro-tingsratt.jpg
long_form:
  -
    type: text
    text: '<p>Under år 2018 valde en kvinna att flytta från Stockholm till Örebro. Hon sålde sin lägenhet i huvudstaden med vinst och investerade en del av pengarna i en ny bostadsrättslägenhet vid Svartån i Örebro. I juli samma år fick kvinnan tillträde till sin nya bostad som hon ville renovera. <br><br>Genom sin frisör fick hon kontakt med en hantverkare och de kom överens om att han bland annat skulle lägga nytt golv och få nya lister på plats. För arbetet ville han ha 15 000 kronor vilket hon betalade. Hantverkaren ska enligt kvinnan ha varit väldigt “på” henne i samband med att besöken, vilket resulterade i att de inledde de en flört under sommaren. <br><br>Hantverkaren gav hintar om att hans fru fått kännedom om relationen. Det gjorde kvinnan rädd eftersom han tidigare berättat att makans bror var ledare för ett kriminellt nätverk vid namn Brödraskapet. Genom hantverkaren fick kvinnan sedan information om att Brödraskapet förbjudit dem att ha kontakt. Men det visade sig vara svårt eftersom hon var rädd och hantverkaren var den enda kvinnan kände att hon kunde vända sig till. <br><br>Efter att ändå ha skickat ett meddelande till honom fick hon ett e-mejl undertecknat Brödraskapet, där det bland annat stod att hon brutit mot kontaktförbudet och därmed förtjänade att dö. <br><br>Därefter fick kvinnan meddelanden från “representanter” för organisationen om att hon var övervakad och krävdes löpande på stora summor i kontanter. Kvinnan fruktade för sitt liv och vågade inte göra annat än att skaffa fram pengarna åt Brödraskapet. Hon blev också varnad för att kontakta polisen. <br><br>En annan sak hon pressades till att göra för att betala sina påstådda skulder till organisationen var att bli eskort och prostituera sig. Gick kvinnan inte med på det skulle hon och hennes föräldrar dödas. Därmed såg hon ingen annan utväg än att gå med på det och hyrde olika lägenheter för att slippa ta emot kunder i hemmet. <br><br>Lång tid passerade utan att hon hörde något ifrån hantverkaren, men under första kvartalet 2020 påstods organisationen ha utsett honom till hennes “hanterare”. För att kunna betala organisationen tog hon även stora lån och kände sig tillslut tvingad att sälja sin lägenhet till underpris, kontantinsatsen hon lagt vid köpet av den gick vidare till Brödraskapet. Varje betalning gjordes i hopp om att det skulle vara den sista, dock kom det ständigt nya krav. <br><br>Mannen uppges ha varit väldigt aktiv i eskortverksamheten och ska ha klargjort att han ägde henne och därmed fick ha sex med henne när som helst. Dödshot ska ha förekommit även i detta sammanhang. <br><br>Kvinnans pojkvän anade att allt inte stod rätt till och uppmanade henne att berätta vad som stod på. Han fick information av henne genom meddelanden på små lappar på grund av den påstådda övervakningen. Senare började hon berätta och talade även med andra personer, vilket slutligen resulterade i en polisanmälan. <br><br>Vid mitten av februari i år togs fallet upp i Örebro tingsrätt där mannen dömdes för grov utpressning, grovt koppleri och två fall av våldtäkt. Tingsrätten dömde honom bland annat till fängelse i sex år och mannen ska förbli häktad “till dess domen inte längre får överklagas”. <br><br>När det kommer till ersättning för utpressade medel beslutade tingsrätten att mannen ska ersätta kvinnan med 4 596 423 kronor, vilket motsvarar det totala belopp hon fört över till honom. Utöver det ska han också ersätta henne för kostnader kopplade till låneräntor och hyror, samt betala skadestånd till henne. <br><br>Det har också fattats beslut om kvarstad då han befaras komma att “undandra sig betalning”. Ett beslut om kvarstad innebär att egendom kan tas som säkerhet för en viss skuld i väntan på dom. (Källa: Kronofogden.se)<br><br>Mannen har delvis erkänt sig skyldig till vad som framförts gällande brottet grov utpressning, men nekar till övriga åtalspunkter. Han har också erkänt sig ligga bakom påhittade representanter för den kriminella organisation som uppgavs utpressa kvinnan.</p><p><br></p><p>Lokaltidningen Nerikes Allehanda var först med att rapportera om fallet.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 747
puff_font_size: 24
article_font_size: 24
topnews_font_size: 42
clicks: 0
link: '1'
categories: ovrigt
tags:
  - 'Örebro tingsrätt'
  - 'Nerikes Allehanda'
  - Toppnyhet
id: ddfdf35d-7a34-4a71-97a4-84beee4e668c
