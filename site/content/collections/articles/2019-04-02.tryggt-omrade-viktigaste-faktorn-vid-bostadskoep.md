title: 'Viktigaste faktorn vid bostadsköp: Att området är tryggt'
ingress: |
  <p>“Ett tryggt bostadsområde” hamnar nu högst upp på listan när avgörande faktorer vid bostadsköp rankas. Det skriver Dagens industri som tagit del av en Sifo-undersökning i ämnet.
  </p>
  
intro_image: /assets/img/mostphotos/13666591-securitas.jpg
long_form:
  -
    type: text
    text: '<p>Kantar Sifo har på uppdrag av fastighetsmäklarkedjan Bjurfors undersökt vilka faktorer som är avgörande vid bostadsköp. Totalt tillfrågades 1 500 potentiella bostadsköpare i Stockholm, Malmö och Göteborg. I alla tre städerna rankades “Ett tryggt bostadsområde” högst, vilket är lite av ett trendbrott. Enligt tidningen är det första gången trygghet toppar listan, som tidigare till exempel har haft faktorerna “Närhet till kommunikationer” och “Låga avgifter” på första plats. <br><br>I Stockholm ansåg 30 procent av de tillfrågade att “Ett tryggt bostadsområde” var den viktigaste faktorn vid ett bostadsköp. I både Göteborg och Malmö valde 37 procent ut detta alternativ som den viktigaste faktorn. Alternativet “Närhet till kommunikation” hamnade på andra plats i både Stockholm och Göteborg, medan “Låga avgifter/låga driftskostnader” rankades som näst viktigast i Malmö. <br><br>Det är fjärde året i rad som undersökningen genomförts. Innan dess har Bjurfors gjort egna, interna undersökningar på samma tema. Fredrik Kullman, vd på Bjurfors, säger till Dagens industri att trygghet aldrig tidigare rankats så högt som nu.&nbsp;</p>'
template: articles/article
sponsored: false
artikel_typ: nyhet
views: 1080
puff_font_size: 24
article_font_size: 24
topnews_font_size: 48
clicks: 33
link: '1'
categories: bostadsmarknad
tags:
  - 'Dagens industri'
  - Sifo
  - Bjurfors
id: addce4f4-273b-48c4-b177-2dbb67489d05
