title: 'Stockholm: OBOS byggstartar nytt brf-kvarter i Vega'
ingress: |
  <p>I nya Haningestadsdelen Vega utanför Stockholm har OBOS byggstartat ett kvarter med 93 bostadsrätter. Och trots det osäkra läget på bomarknaden ska intresset för lägenheter i området vara stort, enligt ett pressmeddelande från utvecklaren.
  </p>
  
intro_image: /assets/img/skarmavbild-2023-05-04-kl.-10.06.31.png
long_form:
  -
    type: text
    text: '<p>Bostadsutvecklaren OBOS byggstartade nyligen sin sista etapp med bostäder i stadsdelen Vega i Haninge, belägen cirka 20 minuter från centrala Stockholm. Kvarteret kommer bestå av 93 bostadsrätter, vilket bekräftas av Malin Fagerberg Wikström på OBOS kommunikationsavdelning. Av ett pressmeddelande från utvecklaren framgår att det finns ett stort intresse för lägenheterna.<br>– Trots en osäker marknad är det många som efterfrågar våra bostäder i Vega. Det visar att vi som långsiktig bostadsutvecklare med stort samhällsansvar bygger där våra medlemmar vill bo. Vi tror på projektet och ser fram emot att vara en del av Haninges utbyggnad framöver, säger OBOS Kärnhems försäljningschef Emil Kroll i ett pressmeddelandet.<br><br>Det nya brf-kvarteret byggs i centrala Vega nära pendeltågsstationen och inflyttning i lägenheterna kan preliminärt påbörjas hösten år 2024. Bostadsrätterna uppförs i storlekar från ettor upp till sexor och kommer få miljömärkningen Svanen. <br><br>Vega beskrivs som en stadsdel där gång- och cykelvägar prioriteras framför biltrafik. Vidare ska området inrymma stora cykelparkeringar och utrustas för elbilsladdning.<br>– Som boende i Vega erbjuds närhet till både naturen, butiker, mataffärer och restauranger. En kort promenad från vårt nya kvarter finns pendeltågstationen som snabbt tar dig in till centrala Stockholm. Det här det perfekta stället för den som vill njuta av närhet till naturen och samtidigt snabbt kunna ta sig in till Stockholms puls, tillägger Emil Kroll.<br><br></p><p><b>Kort om Vega</b><br>Bygget av Haninges nya stadsdel Vega påbörjades år 2012. OBOS har sedan tidigare fem flerbostadshus och flera etapper av radhus i området, vilket vid färdigställande beräknas kunna rymma 3 500 bostäder.&nbsp;&nbsp;</p>'
template: articles/article
sponsored: false
hide_from_home: false
artikel_typ: nyhet
views: 194
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - OBOS
  - Vega
id: 8f94f73f-d905-44c3-b7da-d4be716520b3
