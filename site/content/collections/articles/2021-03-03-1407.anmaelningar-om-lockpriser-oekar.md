title: 'Anmälningar om lockpriser ökar'
ingress: |
  <p>Under förra året inkom rekordmånga anmälningar till Fastighetsmäklarinspektionen angående lockpriser och anmälningarna ser ut att fortsätta öka även i år. Att ta bort möjligheten för mäklare att sätta utgångpris eller ta bort utgångspriset på bostadssajter är två möjliga sätt att stoppa lockpriserna, berättar en bostadsforskare för SVT Nyheter.
  </p>
  
intro_image: /assets/img/mostphotos/45919637-vy-over-norrmalarstrand-under-vintertid.jpg
long_form:
  -
    type: text
    text: '<p>Antalet anmälningar mot mäklare nådde rekordnivåer under 2020, något som <a href="https://bostadsrattsnytt.se/nyheter/ovrigt/2021-01-20-anmaelningar-mot-maeklare-dubblerades-2020" target="_blank">Bostadsrättsnytt</a> tidigare skrivit om. Många av anmälningarna handlade om lockpriser. Enligt siffror från Fastighetsmäklarinspektionen som SVT Nyheter tagit del av framgår det att det mellan januari och december 2020 inkom 692 anmälningar om lockpriser. År 2019 inkom 139 anmälningar.&nbsp;</p><p>– Vi har ju sett uppgångar gällande anmälningar kring lockpriser tidigare. Men inte i nivå med det som har skett under 2020. Det är en extrem ökning av anmälningar som har skett, säger David Johansson, tillsynschef vid Fastighetsmäklarinspektionen, till SVT Nyheter.&nbsp;</p><p><br></p><p>Även i år har många anmälningar inkommit till Fastighetsmäklarinspektionen. I januari inkom 128 anmälningar varav 68 handlade om lockpriser.</p><p>– I dagsläget ser trenden ut att hålla i sig. Vi har ett fortsatt högt inflöde gällande anmälningar generellt på alla områden. Men lockpriser sticker fortfarande ut som ett område där vi får väldigt många anmälningar, säger David Johansson.</p><p><br></p><p>SVT Nyheter har talat med Anders Österling, forskare i nationalekonomi på Institutet för Bostads- och Urbanforskning och Urban Lab vid Uppsala Universitet, om lockpriser och dess effekter. Han menar att lockpriserna varken påverkar slutpris eller försäljningstid, men det medför stora kostnader för samhället.</p><p>– Den stora kostnaden av lockpriser som jag hittar är inte att det påverkar slutpriserna för bostäderna. Det är att det tar väldigt mycket längre tid för köparna att köpa rätt bostad eftersom de blir lurade att lägga väldigt mycket tid på bostäder de inte har råd med.</p><p><br></p><p>Anders Österling uppger för SVT att han anser att det finns flera sätt som lockpriserna kan stoppas på. Ett sätt är att bostadssajter som Hemnet och Booli helt tar bort utgångspriset i sina annonser och i stället använder statistiskt värde på bostaden. Ett annat sätt är att ta bort mäklarens makt över att sätta utgångspris. Att införa en ny fastighetsmäklarroll som får sätta ett marknadsvärde utifrån mäklarens objektbeskrivning och prisdata kan vara en lösning.&nbsp;</p><p>– Det man kan göra som en andra åtgärd är att man tar bort makten från mäklare att sätta utgångspriser över huvudtaget. De fastighetsmäklare som jobbar åt säljare ska inte sätta utgångspris, det är inte deras jobb att göra det, säger Anders Österling.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 224
puff_font_size: 24
article_font_size: 24
topnews_font_size: 44
clicks: 0
link: '1'
categories: bostadsmarknad
tags:
  - lockpriser
  - fastighetsmäklarinspektionen
  - 'svt nyheter'
  - toppnyhet
id: ab4d7847-6f4e-4fcb-a0ca-9a1890b58d5f
