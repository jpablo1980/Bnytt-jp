title: 'Ny modell för delat ägande av bostadsrätter'
ingress: |
  <p>Utvecklaren Ekeblad Bostad har tagit fram en ägarmodell för bostadsrätter där de, genom ett samägandeavtal med köparen, står för halva finansieringen. Konceptet vänder sig till förstagångsköpare och familjer som ännu inte har råd att köpa bostad på egen hand. Detta enligt ett pressmeddelande.
  </p>
  
intro_image: /assets/img/screenshot-2021-11-08-12.12.29.png
long_form:
  -
    type: text
    text: '<p>Genom modellen BoStart öppnar bostadsutvecklaren Ekeblad Bostad för att samäga bostadsrätter med enskilda köpare. Parterna finansierar förvärvet till hälften var och ingår ett samägandeavtal som ger köparen full nyttjanderätt, samtidigt som Ekeblad BoStart avstår sin rätt att bo i bostaden. Det framgår av ett pressmeddelande från utvecklaren och deras hemsida. <br><br>Målgruppen för ägarmodellen är förstagångsköpare och familjer som ännu inte har tillräckligt stort eget kapital för att köpa hela bostaden, men som inom fem år kan antas ha råd att köpa ut Ekeblad BoStart. Efter fem år kan köparna också välja att sälja bostaden vidare via mäklare. <br><br>Konceptet testades först i Brf Jällby Park i Borås och ska nu även erbjudas till köpare i andra nyproduktionsprojekt. <br>– Efter att ha utvärderat BoStart-modellen i ett pilotprojekt i Borås och sett att det fungerar har vi beslutat att fortsätta erbjuda modellen i fler kommande nyproduktionsprojekt, säger Ekeblad Bostads vd Staffan Hagström i pressmeddelandet. <br><br>Till att börja med kommer BoStart erbjudas i samband med köp av ett antal bostäder i utvalda projekt och “sedvanlig kreditprövning av köpare görs av finansierande bank”.<br><br><a href="https://bostadsrattsnytt.se/nyheter/bostadsmarknad/2021-10-18-hsb-dela-lanseras-i-skane">Bostadsrättsnytt</a> har tidigare skrivit om en liknande ägarmodell från HSB, där unga vuxna erbjuds att samäga en bostad med bostadsföretaget.</p>'
template: articles/article
sponsored: false
hide_from_home: false
artikel_typ: nyhet
views: 551
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'Ekeblad BoStart'
  - 'Ekeblad Bostad'
  - Toppnyhet
id: 0ba1cf88-3749-4cb1-9693-72eea4e2350d
