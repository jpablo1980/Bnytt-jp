title: 'Bostadsrättshus omringas av taggtråd'
ingress: |
  <p>En bostadsrättsförening i Göteborg har kommit på ett eget sätt att slippa oönskat besök - de omringar sig med ett högt staket prytt med taggtråd.
  </p>
  
intro_image: /assets/img/mostphotos/4927432-taggtrad.jpg
long_form:
  -
    type: text
    text: '<p>Ett bostadsrättshus i området Kviberg i Göteborg omgärdas av ett högt stängsel med taggtråd högst upp. Föreningen menade att de inte fick ha sin egendom i fred och började med att sätta upp ett 2,5 meter högt staket runt gården. Det stoppade dock inte obehöriga från att ta sig in och slå sönder en lekstuga och en lekplats. Efter det förstärktes staketet med taggtråd. <br>– Vi måste skydda vårt område, vi bor ju i ett utsatt område, säger Erik Westerberg, ordförande i bostadsrättsföreningen, till GöteborgDirekt. </p><p>Staketet har låst grind och kräver kodbricka för att komma in. Det höga taggtrådsprydda stängslet har väckt reaktioner hos närliggande byggnader och har bland annat anklagats för att kännas som en ny Berlinmur. Erik Westerberg berättar för GöteborgDirekt att han tycker att de boende i andra hus förstör och stjäl, därför är staketet nödvändigt för ordning och reda. </p><p>Nu växer ett nytt bostadsområde fram i samma område. Det kallas Kvibergs ängar och ska säkra tryggheten på andra sätt än med taggtråd. Där vill man istället skapa en öppenhet och uppmuntra till liv och rörelse i området. <br>– När vi planerar ett område vill vi ha med hur det angränsar till andra kvarter och försöker tänka på att det ska finnas ett flöde av människor och en öppenhet. Med Kvibergsrundan hoppas vi öka aktiviteten och rörelsen så att fler vill röra sig i området och med det kommer trivseln och tryggheten, säger Christina Ingelsten, ansvarig för hållbar bostadsutveckling på Skanska Nya Hem Göteborg, till GöteborgDirekt. </p><p><br></p>'
template: articles/article
sponsored: false
artikel_typ: nyhet
views: 10878
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 33
link: '1'
categories: ovrigt
tags:
  - Göteborg
  - Taggtråd
  - Kviberg
id: b1744c07-0aaa-4e64-a90d-d13e48101650
