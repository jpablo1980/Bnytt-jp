title: 'Swedbank: Bopriserna i huvudstaden kan bli lägre än innan pandemin'
ingress: |
  <p>Under det kommande året kan bostadsrättspriserna i Stockholm och Uppsala hamna på en lägre nivå än innan pandemin, enligt en ny prognos från Swedbank.
  </p>
  
intro_image: /assets/img/21333695-swedbank.jpg
long_form:
  -
    type: text
    text: '<p>I rapporten “Swedbank regional utblick oktober 2022” presenterar banken bland annat en prognos för bostadsmarknaden under det kommande året. Där förutspås både sjunkande bopriser och minskad nybyggnation av bostäder i samtliga av landets regioner.<br>– Storstadsregionerna påverkas i större utsträckning av stigande räntor på grund av en högre skuldsättning, medan de södra regionerna påverkas mer av de höga elpriserna, säger Swedbanks seniorekonom Pernilla Johansson i ett pressmeddelande.<br><br>I region Stockholm och Uppsala ser bopriserna ut att kunna hamna på en lägre nivå än innan pandemin, särskilt när det kommer till bostadsrätter. Det bedöms inte som ett osannolikt scenario. <br><br>Inom nybyggnation av bostäder så väntas en nedgång till följd av höga byggkostnader, stigande räntor, minskad efterfrågan. Ifjol uppgick antalet påbörjade bostäder i landet till runt 70 000 i snitt och till år 2024 tror banken att antalet kan ha halverats. <br><br>Vidare spås inflationen bli särskilt hög i södra Sverige under kommande vinter, som en följd av stigande elpriser.<br>– Det är en ekonomisk köldknäpp som väntar, inte minst i södra Sverige där inflationen väntas stiga till drygt 14 procent under vintern. Hushållens köpkraft försämras samtidigt som det blir en tuff vinter för många företag, fortsätter Pernilla Johansson. <br><br>Utsikterna uppges se särskilt dystra ut i Sydsverige till Norra Mellansverige, medan inflationen i Övre och Mellersta Norrland väntas landa på knappt tolv procent vid samma tid.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 221
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Swedbank
id: 80d3290c-f48c-4ff1-958d-c9ba6cdbaf9e
