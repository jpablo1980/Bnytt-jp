title: 'Nya bostadsrätter planeras i Sundsvall'
ingress: |
  <p>I Kvissleby i Sundsvall kommun har fastighetsutvecklaren Bo Klok planerat att bygga ett 30-tal bostadsrätter och vill att husen börjar säljas strax efter årsskiftet. Men de är inte ensamma om att vilja bygga på platsen, då det länge funnits planer på att bygga ett klimatsmart hus där, skriver Sundsvalls Tidning.
  </p>
  
intro_image: /assets/img/mostphotos/29823850-sundsvall-fran-ovan.jpg
long_form:
  -
    type: text
    text: '<p>I tio år planerade en man vid namn Åke Mård att bygga ett stort flerfamiljshus som var klimatanpassat i Kvissleby. Det skulle uppföras på tomten mellan Ljungan och gamla E4. I huset skulle 48 lägenheter finnas och den klimatsmarta byggnaden skulle vara självförsörjande på värme och el. Många av lägenheterna var även bokade men efter problem med banken sattes käppar i hjulet på projektet då insatserna fördubblades. Åke Mård lyckades aldrig lösa finansieringen och bygget kunde aldrig dra igång.&nbsp;</p><p><br></p><p>Nu har en ny aktör tagit över marken. Det är Bo Klok Housing AB som kommit överens med Sundsvall kommun om en markreservation. Bo Klok planerar att bygga mellan 30 och 35 bostadsrätter på två till fyra rum. Bo Klok drivs av Skanska och Ikea och finns redan i bland annat Sidsjöområdet.<br>– Konceptet är inget för innerstadsmiljö utan passar bättre i utkanten av städerna. Vi bygger prisvärda bostäder av moduler i trä vilket gör att vi kan hålla ett relativt långt försäljningspris, säger Jonathan Klintdahl, affärsutvecklare på Bo Klok Housing AB, till Sundsvalls Tidning.</p>'
template: articles/article
sponsored: false
artikel_typ: nyhet
views: 728
puff_font_size: 24
article_font_size: 24
topnews_font_size: 48
region:
  - 004eb45e-a37c-402e-9ed4-59b5d3deafd6
clicks: 7
link: '1'
categories: nyproduktion
tags:
  - boklok
  - skania
  - ikea
  - kvissleby
  - klimatanpassat
  - Toppnyhet
id: c9141619-07ce-434b-87b8-30502369683f
