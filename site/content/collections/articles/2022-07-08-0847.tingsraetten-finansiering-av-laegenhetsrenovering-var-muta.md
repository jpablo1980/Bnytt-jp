title: 'Tingsrätten: Finansiering av lägenhetsrenovering var muta'
ingress: |
  <p>En tidigare vice vd på ett företag lät ett annat bolag bekosta renoveringen av sonens bostadsrätt. Nu döms mannen i tingsrätten för grovt tagande av muta.
  </p>
  
intro_image: /assets/img/screenshot-2022-07-07-11.37.55.png
long_form:
  -
    type: text
    text: '<p>Nyligen meddelade Östersunds tingsrätt flera fällande domar i mål rörande grova mutbrott, grova bokföringsbrott och trolöshet mot huvudman. En tidigare vd och en tidigare vice vd för kommunala bostadsbolaget Östersundshem, samt en lokal byggföretagare, dömdes till fleråriga fängelsestraff för bland annat grova mutbrott. Vidare dömdes en tidigare arbetschef på byggföretaget Peab för grovt givande av muta samt trolöshetsbrott, med villkorlig dom och böter som påföljd.<br><br>Östersundshems tidigare vice vd bedömdes bland annat ha gjort sig skyldig till grovt tagande av muta, i samband med att han gick med på att Peab finansierade renoveringen av sonens bostadsrätt. Den tidigare arbetschefen på Peab, som lät bolaget han arbetade vid stå för renoveringskostnaderna ifråga, bedömdes i sammanhanget som skyldig till grovt givande av muta och trolöshetsbrott.<br><br>Sammantaget har den tidigare vice vd:n dömts för två fall av grovt tagande av muta, medhjälp till grovt bokföringsbrott under åren 2014, 2016 och 2017, samt för medhjälp till grovt försvårande av skattekontroll under åren 2015 och 2018. Påföljden blev ett fängelsestraff på två år och åtta månader, samt näringsförbud i tre år. Vidare ska han återbetala 4 924 896 kronor till staten, vilket motsvarar det belopp han anses ha mottagit i muta. <br><br>För Peabs tidigare arbetschef, som gjort sig skyldig till grovt givande av muta och trolöshet mot huvudman, blev straffet villkorlig dom och dagsböter på sammanlagt 77 400 kronor. Utöver det ska han betala 179 896 kronor i skadestånd till Peab för den lägenhetsrenovering han lät bolaget finansiera. <br><br>Huvudförhandlingen i målet ska ha pågått under 14 dagar och domen meddelades i slutet av juni 2022.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 434
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - Peab
  - Östersundshem
  - 'Östersunds tingsrätt'
id: c784a9e5-48d1-4ee2-b65e-b4cbe8afa139
