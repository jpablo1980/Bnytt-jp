title: 'Omsättningen av bostadsrätter i storstäderna spås öka under Q1'
ingress: |
  <p>Mäklare i landets storstäder tror på en ökad omsättning av bostadsrätter under första kvartalet 2024 jämfört med sista kvartalet ifjol. Detta enligt SBAB:s senaste mäklarbarometer.
  </p>
  
intro_image: /assets/img/vasastan2.jpg
long_form:
  -
    type: text
    text: '<p>Under första kvartalet i år kommer omsättningen på bomarknaden i landets storstäder att bli högre än kvartalet innan. Det tror majoriteten av de storstadsmäklare som besvarat senaste Mäklarbarometern, en enkätundersökning från banken SBAB.<br><br>Av mäklarna som förmedlar bostadsrätter svarade hälften att de förutspår en ökad omsättning under första kvartalet i år, medan bara fem procent tror på en minskning. Samtidigt bedömer 38 procent att försäljningstiderna blir kortare, andelen som tror att det kommer ta längre tid uppgår till 17 procent.&nbsp; &nbsp; <br>– Omsättningen på bostadsmarknaden har varit rekordlåg under en period, med stort utbud och långa försäljningstider som följd. Det finns sannolikt ett uppdämt behov av att flytta och när den ekonomiska utvecklingen nu tycks stabilisera sig så kan vi vänta oss att omsättningen ökar igen, säger SBAB:s privat- och boendeekonom Linda Hasselvik i ett pressmeddelande från banken. <br><br>Resultaten från den senaste undersökningen visar också att andelen mäklare som förutspår stigande bostadsrättspriser de kommande tre månaderna, gått från nio procent i förra mätningen till 25 procent inför kvartal ett i år och gruppen som tror på sjunkande priser utgör nu 29 procent.<br><br>Störst ökning noteras för Storstockholm där andelen mäklare som förutspår stigande priser gått från nio procent till 29 procent.<br><br></p>'
  -
    type: image
    photo: /assets/img/skarmavbild-2024-01-01-kl.-16.33.32.png
    size: Normal
  -
    type: text
    text: '<p>När det gäller mäklarnas bedömning av villamarknaden så uppges de nu vara mer optimistiska än inför föregående kvartal, men den sammantagna bedömningen är inte lika optimistisk som den för bostadsrätter.&nbsp;</p><p><br>Mäklarbarometern görs av Origo Group på uppdrag av SBAB och skickas ut till 220 fastighetsmäklare i Storstockholm, Storgöteborg och Stormalmö. Den senaste mätningen genomfördes under perioden 24 november till sjätte december 2023. I undersökningen får mäklarna svara på frågor kopplat till vad de tror om läget på bomarknaden under de tre kommande månaderna.</p>'
template: articles/article
sponsored: false
hide_from_home: false
artikel_typ: nyhet
views: 163
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
  - a6afb6a1-88dd-4aa3-a758-bd8d94a24a51
  - 1b754d96-2908-414a-8f3a-110d23632412
clicks: 0
link: '1'
categories: bostadsmarknad
tags:
  - SBAB
  - 'Origo Group'
  - Toppnyhet
id: 81b3ce8a-025d-4d87-bf42-c84335f8935f
