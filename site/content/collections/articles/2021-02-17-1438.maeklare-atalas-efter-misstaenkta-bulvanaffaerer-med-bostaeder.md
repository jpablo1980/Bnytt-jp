title: 'Mäklare åtalas efter misstänkta bulvanaffärer med bostäder'
ingress: |
  <p>En mäklare i Stockholmsområdet misstänks ha satt i system att låta bulvaner köpa bostäder för att sedan sälja vidare objekten för betydligt högre belopp. Nu står han åtalad för flera fall av grovt skattebrott. Det rapporterar Aftonbladet.
  </p>
  
intro_image: /assets/img/21094076-utsikt-over-kista-fran-kista-torn-kista-sverige.jpg
long_form:
  -
    type: text
    text: '<p>Under flera år kan en av Fastighetsbyråns mäklare i Stockholmsområdet ha tjänat mångmiljonbelopp på lägenhetsaffärer med hjälp av bulvaner. Det framgår av tidningen Aftonbladets rapportering. Upplägget gick ut på att förmå kunder att sälja sina bostäder billigt till mäklarens medarbetare som agerade bulvaner. Kort därefter såldes bostäderna vidare till betydligt högre priser på den öppna marknaden.&nbsp; <br><br>Bedrägeriet som beskrivs som “avancerat” misstänks ha genererat 11,5 miljoner kronor i vinst. Det första misstänkta fallet rör en bostadsrättsaffär i Kista under 2014, där objektet såldes för drygt 800 000 kronor i juni och sedan såldes vidare för mer än 1,5 miljoner kronor fyra månader senare. Enligt uppgift finansierades köpet via medel från mäklarens egna konton, där även vinsten på nära 600 000 kronor hamnade. <br><br>Ett annat fall handlar om en affär med ett radhus i Skärholmen år 2015. Först köptes det av en bulvan för 2,1 miljoner kronor och efter drygt ett halvår såldes det vidare för 4,6 miljoner kronor. <br><br>Inom loppet av två år misstänks mäklaren ha gjort totalt tio affärer med samma tillvägagångssätt. <br><br>År 2018 greps mäklaren av i sitt hem misstänkt för grovt skattebrott. Vem som tipsat polisen är oklart. Nu har Ekobrottsmyndigheten fallet på sitt bord. <br>– Jag menar att han gjort stora vinster och att det borde ha deklarerats som näringsverksamhet, vilket inte gjorts, säger Ekobrottsmyndigheten åklagare Nils Råby till Aftonbladet.<br><br>Nils Råby hävdar också att den misstänkte mannen försökt dölja affärerna genom att inte uppge sig själv som köpare av objekten. Vidare ger åklagaren en kommentar kring de misstänkta brottens karaktär.<br>– Det rör sig om allvarlig brottslighet. Jag kommer att yrka på att han döms till fängelse i åtminstone ett år, säger Nils Råby.<br><br>Den misstänkte mannen ska på egen begäran ha avregistrerats hos Fastighetsmäklarinspektionen vid årsskiftet 2018/2019, vilket innebär att han inte får lov att arbeta som mäklare längre. <br><br>Åtalen mot mäklaren består i fyra fall av grovt skattebrott och rättegång kommer hållas i vår. Aftonbladet har sökt den misstänkte för en kommentar men han ska ha avböjt. Enligt advokat Olle Kullinger som företräder mäklaren förnekar han brott. För den uppgiften hänvisar Aftonbladet till ett brev till Ekobrottsmyndigheten.</p>'
template: articles/article
sponsored: false
hide_from_home: false
artikel_typ: nyhet
views: 3365
puff_font_size: 24
article_font_size: 24
topnews_font_size: 42
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Aftonbladet
  - Ekobrottsmyndigheten
  - Fastighetsmäklarinspektionen
  - Fastighetsbyrån
  - Toppnyhet
id: d6eab2ab-1d18-46e0-8158-5f0df87bf1de
