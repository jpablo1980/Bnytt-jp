title: 'Grannar missnöjda med stor takbar'
ingress: |
  <p>En takbar öppnade i somras på Mall of Scandinavia. Grannarna som har sina uteplatser några meter bort blev inte glada över invigningen, då ljudet och insynen stör dem från förmiddag till sen kväll. Detta rapporterar Mitt i Stockholm.
  </p>
  
intro_image: /assets/img/mostphotos/17602910-mall-of-scandinavia.jpg
long_form:
  -
    type: text
    text: '<p>Takbaren som i slutet av juni öppnade på Mall of Scandinavias tak mäter 1 600 kvadratmeter och har varit en succé, då de haft upp emot 2 000 gäster på en dag. På samma tak ligger radhus som har sina uteplatser endast några meter från takbaren. De boende uppger för Mitt i Stockholm att de kort innan invigningen fick höra talas om att det skulle anläggas en takbar. När de boende förstod hur stor terassen skulle bli bad de centrumägaren Unibail-Rodamco om insyn- och bullerskydd, men inget hände.&nbsp;</p><p><br></p><p>Grannarna till takbaren upplever främst ljudnivån och insynen som problematisk. Från klockan elva till 22 har takbaren öppet flera gånger i veckan.<br>– Vi bor i en urban miljö, det är inte så att det inte får hända något, tvärtom. Att det är matcher och ståhej när man bor intill Friends arena det visste vi om. Men nu vill vi knappt vara på våra uteplatser. Allt ljud och insyn gör att det känns som att takbarens gäster är i vårt vardagsrum, säger Anders Melander, ordförande i bostadsrättsföreningen, till Mitt i Stockholm.&nbsp;</p><p><br></p><p>Sofia Rundström är chef för centrumet och menar att de varit tydliga med att de ska sätta upp skydd, men först nästa säsong.<br>– Den här säsongen diskuterar vi däremot gärna något skydd som inte kräver bygglov, som att sätta upp växter till exempel, där de anser att det är för mycket insyn. Vi är inte ute efter att vara osams, utan vi vill ha en bra dialog, säger hon till Mitt i Stockholm.</p><p><br></p><p>Grannarna hade chans att komma med synpunkter när bygglovsansökan blev officiell, men det missades. När bygglovet sedan beviljades glömde kommunen att meddela bostadsrättsföreningen att bygget skulle bli av. Nu har grannarna fått möjlighet att överklaga.&nbsp;</p>'
template: articles/article
sponsored: false
artikel_typ: nyhet
views: 5779
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 10
link: '1'
categories: ovrigt
tags:
  - 'mall of scandinavia'
  - takbar
  - bygglov
  - grannar
  - uteplats
  - insyn
  - toppnyhet
id: 491ee494-5cc1-487a-b4a7-1175cba2a894
