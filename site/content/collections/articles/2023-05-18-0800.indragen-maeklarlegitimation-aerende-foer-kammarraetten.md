title: 'Indragen mäklarlegitimation ärende för kammarrätten'
ingress: |
  <p>Efter en ombildning till brf i Enskede förlorade den ansvarige mäklaren sin mäklarlegitimation då det fuskats med folkbokförda personer. Nu ska ärendet om den indragna legitimationen upp i kammarrätten, enligt Hem & Hyra.
  </p>
  
intro_image: /assets/img/mostphotos/58971118-kammarratten.jpg
long_form:
  -
    type: text
    text: '<p>Hyresrätter i en fastighet i Enskede i södra Stockholm skulle ombildas till bostadsrätter med hjälp av personer som var skenskrivna där, för att i och med det kunna säljas vidare till en bostadsrättsförening. Det var planen som fastighetens ägare hade för lägenheterna, enligt en artikel i tidningen <a href="https://www.hemhyra.se/nyheter/toppmaklare-forlorar-licens-efter-ombildningsfiffel-ett-banditupplagg/" target="_blank">Hem &amp; Hyra</a> som <a href="https://bostadsrattsnytt.se/nyheter/bostadsmarknad/2022-02-01-maeklarlegitimation-aterkallad-efter-bulvanupplaegg-vid-ombildning" target="_blank">Bostadsrättsnytt</a> tidigare skrivit om.<br><br>Ombildningskonsulten var registrerad fastighetsmäklare och i januari 2022 beslutade Fastighetsmäklarinspektionen (FMI) att återkalla dennes mäklarlegitimation. Enligt <a href="https://www.hemhyra.se/nyheter/efter-gigantisk-ombildningsharva-toppmaklare-forlorar-licens-efter-fusk/" target="_blank">Hem &amp; Hyra </a>var detta första gången FMI tagit ett sådant beslut om en ombildningskonsult.<br><br>Konsulten ifråga överklagade FMI:s beslut men förvaltningsrätten i Karlstad, som hanterade ärendet, gick på samma linje som FMI. Rätten menar att mannen ”varit medveten om att bolagets företrädare har försökt påverka omröstningen för att få till stånd en ombildning i strid med de faktiska hyresgästernas önskemål”. Nu har ombildningskonsulten överklagat ärendet på nytt, denna gång till kammarrätten i Göteborg. Varken ombildningskonsulten eller mäklarfirman som mannen arbetar för har kommenterat händelsen.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 298
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'hem & hyra'
  - ombildning
  - fmi
  - kammarrätt
  - toppnyhet
id: 9bb48118-5e7d-4d81-9d5a-f60469d8b1ca
