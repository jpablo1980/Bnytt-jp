title: 'Malmö: Brf får energipris'
ingress: |
  <p>I centrala Malmö ligger HSB Brf Rådmannen, en förening som under 2022 sänkt sin energianvändning och nu tilldelas årets energibästa bostadsrättsförening.
  </p>
  
intro_image: /assets/img/mostphotos/radmannen1.jpg
long_form:
  -
    type: text
    text: '<p>Många bostadsrättsföreningar har den senaste tiden jobbat hårt för att sänka sin energianvändning då det är bra för klimatet men även för plånboken då elpriserna ökat rejält. En bostadsrättsförening i Malmö har lyckats sänka sin energianvändning med hela 16 procent.&nbsp;</p><p><br></p><p>Det är HSB Brf Rådmannen som ligger i centrala Malmö som lyckats minska sin användning av el och värme under 2022. Minskningen på 16 procent gäller jämfört med året innan. Nu har föreningen blivit utsedda till årets energibästa bostadsrättsförening i en tävling arrangerad av HSB Malmö. HSB Malmö delar ut priset till den energibästa förening årligen.&nbsp;</p><p>– Det känns helt klart överraskande. Vi i styrelsen arbetar mycket med att sänka de löpande kostnaderna och effektivisera, och då blir energiminskningen en glad bieffekt, säger Lars Delmar, ordförande i HSB brf Rådmannen, i ett pressmeddelande från HSB.&nbsp;</p><p><br></p><p>För att sänka sina energikostnader tog Brf Rådmannen hjälp av en energikonsult som genomförde en energikartläggning. Styrelsen fick då en bättre uppfattning om vilka brister fastigheten, som innehåller 28 lägenheter, hade. För att åtgärda dessa brister investerades det bland annat i en ny värmecentral.&nbsp;</p><p>– Vi har pratat mycket om olika energiåtgärder, men vi har inte riktigt kommit i gång, mer än med kartläggningen och värmesystemet. Huset byggdes inte direkt med några tankar på energieffektivitet, men kanske att vi har en mer medvetenhet i föreningen nu, säger Patrik Sonander, sekreterare i HSB brf Rådmannen.</p>'
template: articles/article
sponsored: false
hide_from_home: false
artikel_typ: nyhet
views: 272
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: energi-och-miljo
tags:
  - malmö
  - hsb
  - energipris
  - toppnyhet
id: 6de2de06-0c8f-4815-8e23-7bfc4143733b
