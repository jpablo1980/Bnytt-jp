title: 'Återinfört amorteringskrav kan dämpa boprisutvecklingen'
ingress: |
  <p>Den första september återinförs amorteringskravet efter att ha pausats under pandemin. Finansinspektionen menar att amorteringskravet kan dämpa prisutvecklingen på bostäder. Detta rapporterar Svenska Dagbladet (SvD).
  </p>
  
intro_image: /assets/img/mostphotos/49830639-norr-malarstrand-i-stockholm.jpg
long_form:
  -
    type: text
    text: '<p>Finansinspektionen har beslutat att återinföra amorteringskravet, vilket <a href="https://bostadsrattsnytt.se/nyheter/bolan/2021-08-17-amorteringskrav-aterinfoers-trots-oekad-smittspridning" target="_blank">Bostadsrättsnytt</a> tidigare skrivit om. Det rör sig om cirka 270 000 hushåll som nu ska börja amortera igen och i vissa fall är det så högt som tre procent av bolånet som varje år ska amorteras.&nbsp;</p><p>– Generellt sett är det de med stora lån som har begärt paus i amorteringen, säger Henrik Braconier, chefsekonom vid Finansinspektionen (FI), till SvD.</p><p><br></p><p>SvD skriver att det återinförda amorteringskravet kan dämpa prisutvecklingen på bostäder i landet. Under tiden då amorteringskravet varit pausat har nya bolånetagare fått låna nästan fyra procent mer och kunnat köpa cirka en procent dyrare bostäder, enligt en analys från FI.&nbsp;</p><p>– När vi införde pausen såg vi att en del hushåll köpte dyrare bostäder och lånade mer än vad de annars skulle ha gjort. På så vis har det, på marginalen, hjälpt till att spä på bostadspriserna, säger Henrik Braconier till tidningen.</p><p><br></p><p>Det är inte det slopade amorteringskravet som på egen hand drivit upp bostadspriserna. Det är även låga räntor och många hushålls vilja att bo större som trissat upp priserna.&nbsp;</p><p>&nbsp;<br></p><p>Att fler nu måste amortera i kombination med ett ökat spenderande på bland annat resor och nöjen kan göra att man vill lägga mindre pengar på boendet. Cecilia Hermansson, nationalekonom och forskare vid KTH avdelningen för fastighetsekonomi, berättar för SvD att hon dock inte tror att det återinförda amorteringskravet kommer få någon större betydelse för prisutvecklingen, men att man får se när det väl återinförts.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 225
puff_font_size: 18
article_font_size: 18
topnews_font_size: 48
clicks: 0
link: '1'
categories: boprisutveckling
tags:
  - toppnyhet
  - amorteringskrav
  - finansinspektionen
  - 'svenska dagbladet'
id: 77c423f8-7b49-4045-8f4d-9417ee0c8343
