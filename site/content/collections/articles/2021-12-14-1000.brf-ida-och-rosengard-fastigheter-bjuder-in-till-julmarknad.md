title: 'Brf Ida och Rosengård fastigheter bjuder in till julmarknad'
ingress: |
  <p>Att bygga broar mellan hyresgästsidan och bostadsrättssidan i Rosengård, det är syftet när Brf Ida och Rosengård fastigheter anordnar gemensam julmarknad i stadsdelen. Detta enligt ett pressmeddelande.
  </p>
  
intro_image: /assets/img/julmarknad2021_med-rubrik_1024x576.jpg
long_form:
  -
    type: text
    text: '<p>Den 18 december anordnar Brf Ida och bolaget Rosengård fastigheter en gemensam julmarknad – God jul på Rosengård. Syftet med initiativet ska vara att bygga broar mellan hyresgästsidan och bostadsrättssidan i stadsdelen. Det står att läsa i ett pressmeddelande från bolaget.<br><br>Genom Rosengård löper Amiralsgatan, en gata vissa invånare upplever som en gränsdragning mellan två delar. För en del Rosengårdsbor kan gatan kännas som ett fysiskt hinder. Norr om Amiralsgatan återfinns exempelvis det bostadsrättstäta området Apelgården medan Herrgården i sydöst domineras av hyresrätter, enligt statistik för 2020 från Malmö stad.<br><br>Den visar också att det ifjol fanns 6 103 hyresrätter i Rosengård. Antalet bostadsrätter uppgick till 2 266, samtidigt som 392 bostäder hade äganderätt som upplåtelseform.<br><br>För att stärka gemenskapen i stadsdelen har Brf Ida och bolaget Rosengård fastigheter tagit initiativ till flera aktiviteter för att alla ska känna sig välkomna oavsett var de bor. Exempel på det är utflykter och aktiviteter för barn.<br>– Vi har under året tillsammans med näringsliv och föreningsliv skapat många aktiviteter för att öka känslan av samhörighet och stolthet hos våra boende. Denna julmarknad hoppas vi ska lysa upp i vintermörkret både för våra boende och för alla som vill se Rosengård, säger Brf Idas ordförande Fredrik Eklöf i pressmeddelandet.<br><br>På julmarknaden kommer det finnas mat, dryck och godsaker. Vidare blir det körsång, jultomte, julklappsutdelning, konstutställning och konstworkshop, samt lekar för barn och “andra trevligheter”. <br><br>Flera av Rosengård fastigheters och Brf Idas samarbetspartners kommer att delta i eventet. Bland annat ska organisationen Rädda Barnen hålla i en tipsrunda, kommunala Sesam Familjecentral ha sångstund, pyssel och info för barnfamiljer, medan områdespolisen låter barn provsitta i polisbilen. <br><br>Marknaden ska vara öppen för boende och övriga Malmöbor mellan klockan 14-18. Platsen för eventet är Örtagårdstorget, bron över Amiralsgatan och till Brf Idas gårdar.<br><br>Aktiviteterna på marknaden uppges komma att hållas utomhus och i övrigt gäller Folkhälsomyndighetens rekommendationer.</p>'
template: articles/article
sponsored: false
hide_from_home: false
artikel_typ: nyhet
views: 282
puff_font_size: 24
article_font_size: 24
topnews_font_size: 42
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: ovrigt
tags:
  - 'Rosengård fastigheter'
  - 'Brf Ida'
  - 'Malmö stad'
  - Toppnyhet
id: 80a2760d-053f-4521-83ab-3c4e8901eedf
