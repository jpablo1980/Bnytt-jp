title: 'SBAB: Fallande lägenhetspriser i december'
ingress: |
  <p>Priserna på lägenheter i landet föll med i snitt 1,7 procent under december 2023. Det visar nya siffror från banken SBAB. Störst tapp noterades för lägenheter i mellersta Sverige.
  </p>
  
intro_image: /assets/img/63714310-stockholm-sweden-a-residential-tower-in-the-grondal.jpg
long_form:
  -
    type: text
    text: '<p>Under december 2023 minskade priserna på svenska lägenheter med i snitt 1,7 procent, enligt senaste uppdateringen av SBAB Booli Housing Price Index (HPI).&nbsp;</p><p>Störst prisnedgång noterades för lägenheter i mellersta Sverige med minus 5,3 procent, medan näst största tappen skedde i södra Sverige och Storgöteborg där minus 3,3 procent noterades. <br><br>I norra Sverige blev resultatet minus 2,6 procent, för Stormalmö noterades minus 1,5 procent och för Storstockholm minus 0,5 procent. <br><br>Totalt sett sjönk bostadspriserna i landet med 1,5 procent i december och har därmed nu fallit under fyra månader i rad. I ett pressmeddelande från SBAB skriver banken att trenden indikerar fortsatt fallande priser, både för lägenheter och villor, bland annat med beaktande av såsongspåverkan. <br><br>Hittills har lägenhetspriserna fallit med knappt tolv procent sedan toppen under våren 2022. För villor ligger motsvarande notering kring minus 18 procent. <br>– Vi har sedan våren 2022 spått att priserna ska falla med runt 20 procent innan vi når botten. På villasidan är vi nästan där men det är en bit kvar på lägenhetssidan. Många bostadsrättsföreningar kommer att behöva höja sina månadsavgifter relativt mycket framöver och det vore konstigt om det inte kommer att återspeglas i en fortsatt prispress i närtid, säger bankens chefsekonom Robert Boije i pressmeddelandet.</p><p><br>Siffrorna för december 2023 presenteras i SBAB Booli Housing Price Index (HPI). Indexet baseras på samtliga bostadsförsäljningar som registrerats på bostadssajten Booli och redovisas månatligen. SBAB är en statligt ägd bank i Sverige och Booli är dess bostadssajt.</p>'
template: articles/article
sponsored: false
hide_from_home: false
artikel_typ: nyhet
views: 152
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SBAB
  - Booli
id: 2c1bd84d-906a-4b3a-8c5b-2ab3451b39c6
