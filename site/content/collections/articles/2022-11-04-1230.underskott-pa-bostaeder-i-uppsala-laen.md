title: 'Underskott på bostäder i Uppsala län'
ingress: |
  <p>Enligt Länsstyrelsen råder det brist på bostäder i Uppsala län. Bostadsförsörjningen har påverkats av vad som sker i världen. Det framgår av länets bostadsmarknadsanalys som SVT tagit del av.
  </p>
  
intro_image: /assets/img/mostphotos/55092279-uppsala-slott.jpg
long_form:
  -
    type: text
    text: '<p>I en bostadsmarknadsanalys gjord av Uppsala län som avser år 2022 går det att se att bostadsbyggandet bromsar in i länets kommuner. Det som gjort att bostadsbyggandet avtagit är flera faktorer, exempelvis högre materialkostnader, stigande elpriser och oroligheterna i världen. Enligt Länsstyrelsen var Uppsala det län i landet där befolkningen ökade som mest under fjolåret och det råder bostadsbrist i alla länets kommuner.&nbsp;</p><p><br></p><p>Det är främst äldre, unga, studenter och nyanlända som har svårt att få tag i en bostad. SVT Nyheter har undersökt frågan om bostadsbrist, dock utifrån vinkeln hyresrätter, och frågat olika bostadsbolag varför de inte bygger. De uppger bland annat överklagade detaljplaner, stigande byggpriser och höga elpriser som orsaker.&nbsp;</p><p><br></p><p>Att lösa bostadsbristen med att endast bygga nytt är tyvärr inte helt hållbart. Då nyproducerade lägenheter oftast är dyrare att både köpa och hyra tar nybyggda bostäder inte automatiskt bort svårigheterna för de som står utanför bostadsmarknaden.&nbsp;</p><p>– I dagsläget är det svårt att göra en bedömning av på vilket sätt ett minskat byggande direkt påverkar bostadsmarknaden. Byggande är viktigt men det löser inte ensamt bostadsbristen. Nyproduktionen är till exempel inte alltid svaret för de som har minst resurser och kanske störst behov av bostad, säger landshövdingen Göran Enander till SVT.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 145
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: nyproduktion
tags:
  - länsstyrelsen
  - svt
  - bostadsbrist
  - toppnyhet
id: e6c3dfb9-d4cd-4112-a4b8-87a90296b005
