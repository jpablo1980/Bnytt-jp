title: 'Avbröt köp av bostadsrätt efter försening – krävs på ersättning för värdefall'
ingress: |
  <p>En kvinna som tecknat förhandsavtal med Peab om en bostadsrätt i Solna, valde att bryta avtalet då bygget blev rejält försenat. Nu stäms hon av bostadsutvecklaren på nästan två miljoner kronor, bland annat för värdefall. Det skriver SvD Näringsliv.
  </p>
  
intro_image: /assets/img/21484590-lyftkran-byggkran.jpg
long_form:
  -
    type: text
    text: '<p>Att teckna förhandsavtal för en bostadsrätt blev inte som Carola Holm hade tänkt sig. Hon valde en planerad lägenhet från Peab som var en välkänd bostadsutvecklare och tyckte att Solna kändes som ett tryggt och bra område. Bostaden skulle vara klar att upplåtas till henne senast i slutet av år 2017, men det sköts fram till hösten 2018 i och med att bygget blev försenat. På grund av det valde hon att häva köpet, när det gått ungefär ett år sedan tecknandet. Och fyra år senare krävs hon nu på nästan två miljoner kronor av utvecklaren. Det rapporterar Svenska Dagbladet (SvD) Näringsliv. <br><br>Om inflyttningen försenades mer än två månader in på 2018 skulle Carola Holms bolån påverkas av det skärpta amorteringskravet. Och banken ville inte bevilja ett bolån på fem miljoner kronor under de förutsättningarna. <br>– Så jag skrev till såväl Peab Bostad som till föreningen att jag måste häva förhandsavtalet och jag skickade det med både post och mejl, förklarar hon för SvD.<br><br>Som svar fick hon att Peab och föreningen ansåg att förhandsavtalet var bindande och att de inte gick med på att hon bröt det. De föreslog att Carola Holm skulle köpa på spekulation men hon stod fast vid att köpet var hävt. Våren 2018, då bygget av lägenheten fortfarande pågick, hölls ett digitalt möte med föreningen där hon erbjöd sig att stå för mäklarkostnaderna om Peab ville sälja bostadsrätten till någon annan. Därefter ska det ha blivit “obehagligt tyst”, enligt SvD:s artikel.<br><br>Senare ska bostadsrättsföreningen, mot Carola Holms vilja, ha installerat en brevlåda åt henne och beställt bredband i hennes namn. Vidare visade ett GDPR-utdrag att föreningen behandlade henne som deras medlem trots att hon stått fast vid att avtalet var hävt.&nbsp; &nbsp;<br><br>Inflyttningen till föreningens lägenheter blev totalt tio månader försenad och startade hösten 2018. Den bostadsrätt som Carola Holm tackat nej till såldes först hösten år 2019. Priset hade då sänkts från fem miljoner kronor ned till 3,8 miljoner kronor. <br>– I september 2020 kom ett brev på posten där jag – utöver förhandsavtalets förskott på 100 000 kronor – anmodades att inom 30 dagar inkomma med 1,8 miljoner kronor, säger hon till SvD.&nbsp; &nbsp; &nbsp;<br><br>Fem år efter förhandsavtalets tecknande har nu Peab Bostad valt att stämma henne i Stockholms tingsrätt. I stämningsansökan krävs hon på 1,2 miljoner kronor för värdefall på lägenheten plus 400 000 kronor i räntor, samt kostnader för advokat och mäklare på över 100 000 kronor. Utöver det yrkar Peab på att hon ska betala årsavgifter för den tid lägenheten stått tom och ersätta bolaget för de tillval hon gjort. Och även rättegångskostnader kan tillkomma, framför bolaget i ansökan. <br><br>Peabs juridiske rådgivare Åke Theblin bekräftar för SvD att Carola Holm ärende kommer tas upp i domstol i november. Enligt honom har förseningen ifråga inte ansetts vara tillräckligt stor för att häva andra kontrakt i andra mål rörande samma förening.</p><p><br>UPPDATERING, OCT 7, 2022:<br>I juni i år avskrev tingsrätten målet, bland annat uppgavs följande skäl:</p><p>"Käranden har återkallat sin talan varför det föreligger skäl för att skriva av målet från vidare handläggning. Parterna är överens om att de ska stå sina egna rättegångskostnader."</p>'
template: articles/article
sponsored: false
hide_from_home: false
artikel_typ: nyhet
views: 2912
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'SvD Näringsliv'
  - 'Peab Bostad'
  - Toppnyhet
id: 74c047eb-87dc-433c-9de1-242e5fe28232
