title: 'Energisystem i brf får skjuts av bussbatteri'
ingress: |
  <p>En brf i Göteborg blir först ut med att testa energilagring i batterier från elbussar. Tanken är att lösningen ska effektivisera föreningens energisystem.
  </p>
  
intro_image: /assets/img/bilder_nyheter/pressbild_gbg_energi.png
long_form:
  -
    type: text
    text: |
      <p>Riksbyggen Brf Viva har valts ut till ett försök med energieffektivisering via begagnade elbussbatterier. Bostadsrättsföreningen ligger på Guldheden i Göteborg, där inflyttning i lägenheterna precis satt igång. Och batterierna kommer från busslinje 55. 
      
      Projektet är ett samarbete mellan Riksbyggen, Volvo, Göteborg Energi och Johanneberg Science Park. Tillsammans har de tagit fram ett system där solenergi från takanläggningar kan lagras i använda elbussbatterier från linje 55. <br><br>Syftet är att energilagret ska bidra till att göra Brf Vivas eget energisystem mer effektivt, och även gynna stadens omgivande elnät. <br>– Vi vet att elbussbatterier har god prestanda för andra applikationer såsom energilagring när de har använts färdigt i bussen. Exakt hur bra ska vi nu undersöka. Genom att använda batterierna som energilager får de ökad livslängd och innebär bättre utnyttjande av resurser och mindre miljöpåverkan. Inom Volvo tittar vi på olika möjligheter att återanvända bussbatterier som energilager, och Viva är ett exempel, säger Ylva Olofsson, projektkoordinator på Volvo, i ett pressmeddelande från Göteborg Energi. <br><br>Bussbatteri-projektet stöds av EU-projektet IRIS Smart Cities. Det är en satsning som sträcker sig över fem år och finansieras av EUs HORIZON 2020. Där har sju städer valts ut, en av dem Göteborg, för att bland annat utveckla smarta, hållbara lösningar inom energi och mobilitet, för att sedan sprida lösningarna i Europa. <br><br>Totalt består Brf Vivas energilager av 14 elbussbatterier av typen litiumjon, som vid full laddning innehåller 200 kilowattimmar. När elpriset är lågt kan batterierna även laddas med förnybar el från omgivande elnät. Ett fulladdat lager skulle kunna räcka till att ladda cirka 4,5 elbilar, 30 elcyklar och köra fem tvättmaskiner.<br><br>Och om satsningen visar sig uppfylla förväntningarna kan fler fastigheter få ta del av lösningen.<br>– Förutsatt att lösningen blir lyckad kan det bli aktuellt att ha liknande lösningar i alla våra projekt, men vi behöver naturligtvis utvärdera och lära oss av detta först, säger Håkan Andersson, presschef på Riksbyggen, till Bostadsrättsnytt.</p>
      
template: articles/article
sponsored: false
artikel_typ: nyhet
views: 1041
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 31
link: '1'
categories: energi-och-miljo
tags:
  - 'Johanneberg Science Park'
  - Volvo
  - Riksbyggen
  - 'Göteborg Energi'
  - 'IRIS Smart Cities'
id: b7957e14-632e-45b0-915a-164a5f2f53ca
