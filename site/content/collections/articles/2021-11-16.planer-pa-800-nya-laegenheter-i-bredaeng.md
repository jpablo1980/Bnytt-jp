title: 'Planer på 800 nya lägenheter i Bredäng'
ingress: |
  <p>Centrumområdet i Bredäng ska byggas ut. Bland annat är tanken att det ska bli runt 800 nya lägenheter i området, både bostadsrätter och hyresrätter. Detta enligt uppgift från Stockholms stad.
  </p>
  
intro_image: /assets/img/43434687-bredang-centrum.jpg
long_form:
  -
    type: text
    text: '<p>I en startpromemoria för planläggning av centrala Bredäng föreslås bland annat runt 800 nya lägenheter i området, en blandning av bostadsrätter och hyresrätter, samt fler lokaler för verksamheter. Bostäderna är tänkta att inrymmas i punkthus, skivhus och lägre byggnader.<br><br>Planområdet ligger intill stadsdelen Mälarhöjden och omfattar Bredängs centrum, delar längs Bredängsvägen, Vita Liljans väg, Gröna stugans väg och Ålgrytevägen. Marken ifråga ägs av kommunen och vissa fastigheter upplåts med tomträtt. <br><br>Utmaningar som lyfts i förslaget gällande utvecklingen av området är kopplade till nybyggnation i en “kulturhistoriskt värdefull miljö”. Tanken är att tillföra nya stadskvaliteter samtidigt som kulturhistoriska värden i Bredängs stadsbild ska bevaras, samtidigt som områdets “gröna karaktär” med sådant som parkstråk tillvaratas och utvecklas.<br><br>Av promemorian framgår att byggaktörer i projektet är Fastpartner, Magnolia Bostad, Goldcup 28400 AB, Primula, samt Skärholmens församling.<br><br>Enligt uppgift till Bostadsrättsnytt har Stockholms stadsbyggnadsnämnd beslutat att planarbete ska påbörjas, men med vissa förändringar av förslaget. Exploateringsnämnden väntas fatta beslut om aktuella markanvisningar den 18 november.<br><br>Bredäng är en del av satsningen Fokus Skärholmen där avsikten är att Skärholmens stadsdelsområde (Vårberg, Skärholmen, Sätra och Bredäng) ska få förbättrade stadskvaliteter, bland annat genom fler bostäder. Målet är att stadsdelsområdet ska få som minst 4 000 nya bostäder.</p><p><br>Lokaltidningen Mitt i Östermalm har också skrivit om förslagen planläggning av centrala Bredäng.</p>'
template: articles/article
sponsored: false
hide_from_home: false
artikel_typ: nyhet
views: 539
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Stockholms stad'
  - 'Mitt i Östermalm'
  - 'Fokus Skärholmen'
  - Toppnyhet
id: d953ff71-04ee-4887-bb61-065020d869ef
