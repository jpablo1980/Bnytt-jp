title: 'SBAB: Sänkt kalkylränta skulle ge betydligt fler unga i Stockholm bolån'
ingress: |
  <p>Om bankerna sänkte kalkylräntan till fem procent skulle 17 200 fler unga vuxna i Stockholm kunna få bolån till en etta och flytta hemifrån. Det visar en ny undersökning från banken SBAB.
  </p>
  
intro_image: /assets/img/kalkylranta-unga-sbab.png
long_form:
  -
    type: text
    text: '<p>På senare år har det dröjt allt längre innan unga vuxna i Sverige flyttat hemifrån. Det står att läsa i ett pressmeddelande från banken SBAB som släppt en ny rapport i ämnet; Unga &amp; Bolån. I den presenteras bland annat resultaten från en undersökning som visar att amorteringskraven i kombination med höga kalkylräntor kan ha bidragit till utvecklingen.<br><br>Trenden uppges vara extra tydlig i landets storstäder där de två införda amorteringskraven sammantaget stoppar 23 000 unga vuxna från bostadsköp. Bland de i åldersgruppen 25–29 år som är bosatta i Stockholmsområdet, skulle tio procent nekas bolån till en första bostad i staden. <br><br>Samtidigt visar undersökningen att 21 000 fler i åldersgruppen skulle kunna få bolån till en etta om bankerna sänkte kalkylräntan till fem procent. Av dessa finns 17 200 i Stockholms län, enligt uppgift från SBAB:s presschef Erik Bukowski. <br>– Eftersom det visar sig att kalkylräntorna utgör en betydande restriktion för kreditgivning till unga vuxna och dessutom räntorna sjunkit trendmässigt över tid är det relevant att bedöma om de kan och bör sänkas. Vi menar att det finns visst utrymme för bankerna att åtminstone under en period sänka kalkylräntan. Nivån kan sedan ses över om det visar sig att räntetrenden vänder uppåt, säger SBAB:s chefsekonom Robert Boije i ett pressmeddelande från banken.<br><br>Enligt rapporten ligger bankernas genomsnittliga kalkylränta på sju procent i dagsläget. <a href="https://bostadsrattsnytt.se/nyheter/rantor/2019-11-14-saenkt-kalkylraenta-hos-sbab">Kalkylräntan</a> avser den ränta som bolånetagare ska klara av att betala och samtidigt ha tillräckligt med pengar kvar att leva på.<br></p><p><br>Rapporten Unga &amp; Bolån ingår i SBAB:s publikationsserie Hållbar bostadsmarknad – Insiktsrapporter, och uppges vara skriven av Robert Boije tillsammans med analytiker Sten Hansen.</p>'
template: articles/article
sponsored: false
hide_from_home: false
artikel_typ: nyhet
views: 171
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - SBAB
  - toppnyhet
id: 9892d9cf-6e97-4805-a7f1-338d0e4b05a4
