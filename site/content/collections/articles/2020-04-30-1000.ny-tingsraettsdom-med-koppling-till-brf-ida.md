title: 'Ny tingsrättsdom med koppling till Brf Ida'
ingress: |
  <p>Nu har tingsrätten meddelat sin dom i den fjärde rättegången med koppling till HSB Brf Ida i Malmö. Fyra av de tilltalade har tidigare suttit i föreningens styrelse.
  </p>
  
intro_image: /assets/img/34359824-malmo-tingsratt.jpg
long_form:
  -
    type: text
    text: '<p>Under sensommaren år 2017 fick Ekobrottsmyndigheten in en skrivelse från HSB Malmö om misstänkta brott i och mot HSB Brf Ida i Malmö. Myndigheten valde därefter att inleda en förundersökning rörande flera olika typer av ekobrott. Bland annat brott som grov trolöshet mot huvudman, grovt bokföringsbrott, grova&nbsp;penningtvättsbrott, grovt skattebrott, grovt försvårande av skattekontroll, och grova mutbrott.&nbsp;&nbsp;<br><br>Hittills har förundersökningen lett till fyra rättegångar. I veckan prövade Malmö tingsrätt åtalet i den fjärde. Antalet tilltalade uppgick till sex, varav fyra av dessa satt i Brf Idas styrelse under år 2017. Tre var styrelseledamöter och en ordförande. Det framgår av tingsrättens dom och föreningens årsredovisning för räkenskapsår 2017. <br><br>De återstående två tilltalade hade också nära kopplingar till föreningen. Den ena i sin roll som företrädare för en av Brf Idas leverantörsfirmor,&nbsp;Merb, och den andra har tidigare varit vicevärd och förvaltare i Brf Ida och haft och ansvarat för den löpande verksamheten i föreningen. Den sistnämnda har även ingått i styrelsen i ett av&nbsp;Merb-företrädarens andra bolag. <br><br>Malmö tingsrätt valde att fria tre av Brf Idas tidigare styrelseledamöter från åtal. Två av dem frikändes för åtal gällande grov trolöshet mot huvudman, och den tredje frikändes för åtal gällande trolöshet mot huvudman, grovt brott. <br><br>Den tidigare ordföranden dömdes för brotten trolöshet mot huvudman, grovt brott, och grov trolöshet mot huvudman. Påföljden blev fängelse i tre år och två månader. <br><br>Merbs&nbsp;företrädare dömdes för grov trolöshet mot huvudman, med påföljden fängelse i ett år och två månader. Brf Idas tidigare vicevärd dömdes för brotten trolöshet mot huvudman, grovt brott, och grov trolöshet mot huvudman. Påföljden blev fängelse i fyra år och fem månader.&nbsp; <br><br>Domen meddelades i Malmö tingsrätt den 27 april i år.&nbsp;&nbsp;</p><p>&nbsp;<br></p><p><a href="https://bostadsrattsnytt.se/nyheter/ovrigt/2018-08-24-att-plundra-en-bostadsrattsforening-om-nar-brf-ida-blastes-pa-en-formogenhet">Här</a> kan du läsa mer om ekobrotten i och mot Brf Ida.&nbsp;&nbsp;</p>'
template: articles/article
sponsored: false
artikel_typ: nyhet
views: 2814
puff_font_size: 24
article_font_size: 24
topnews_font_size: 42
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: ovrigt
tags:
  - HSB
  - 'Brf Ida'
  - 'Malmö tingsrätt'
  - Ekobrottsmyndigheten
  - Toppnyhet
id: ddf17204-e9a4-48d4-99c5-7295e8c0441c
