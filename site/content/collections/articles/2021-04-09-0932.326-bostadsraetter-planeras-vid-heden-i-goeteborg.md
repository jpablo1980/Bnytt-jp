title: '326 bostadsrätter planeras i centrala Göteborg'
ingress: |
  <p>Vid stadsdelen Heden i centrala Göteborg planerar Balder att bygga 326 bostadsrätter. Projektet ska bland annat innehålla två torn med 19 respektive 15 våningar, rapporterar Fastighetsvärlden.
  </p>
  
intro_image: /assets/img/mostphotos/balder-bohusgatan-goteborg-gatsby.jpg
long_form:
  -
    type: text
    text: '<p>Precis intill stadsdelen Heden i centrala Göteborg ska fastighetsbolaget Balder bygga ett av sina största projekt någonsin. Det rör sig om 326 bostadsrättslägenheter som ska byggas på en plats där det sedan 1980-talet varit en parkering, skriver Fastighetsvärlden.&nbsp;</p><p><br></p><p>Projektet går under namnet Bohusgatan och innefattar tre bostadsrättsföreningar fördelat på fyra huskroppar. Två av dessa huskroppar ska byggas som torn, med 19 respektive 15 våningar. Lägenheterna kommer ha ett till fem rum och de flesta bostäder får balkong. I det högsta tornet, högst upp, planeras det för ett penthouse på 220 kvadratmeter.</p><p>– Det blir ett häftigt och majestätiskt projekt. Vi ska bygga med 2020-talsarkitektur som knyter an till hur det var ett sekel tidigare, så det blir lite Gatsby-influerat. Designen har anpassats till omkringliggande byggnader, säger Christian Nygård, fastighetsutvecklare på&nbsp;Balder, till Fastighetsvärlden.</p><p><br></p><p>Enligt Balder har inte ett såhär stort bostadsprojekt genomförts i centrala Göteborg på 20 år. I höst hoppas man kunna börja bygga och inflyttningen planeras till hösten 2023.</p><p><br></p><p>Hur mycket bostäderna ska säljas för är ännu inte klart, men i området har nyproducerade lägenheter sålts för cirka 70 000 kronor per kvadratmeter.</p>'
template: articles/article
sponsored: false
hide_from_home: false
artikel_typ: nyhet
views: 434
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - heden
  - balder
  - toppnyhet
id: c1326588-5295-4dc5-8a43-2cf9b3edc462
