title: 'Dömda för mutbrott – tidigare styrelsemedlemmar i Brf Ida fällda'
ingress: |
  <p><span class="TextRun SCXW232384192"><span class="NormalTextRun SCXW232384192">Före detta </span><span class="TextRun SCXW232384192"><span class="NormalTextRun SCXW232384192">medlemmar i HSB Brf Idas styrelse har nu blivit fällda för mutbrott. Även andra med kopplingar till föreningen dömdes i Malmö tingsrätt under dagen.  </span></span></span>
  </p>
  
intro_image: /assets/img/mostphotos/22290219-malmo-tingsratt.jpg
long_form:
  -
    type: text
    text: '<p>Idag dömdes HSB Brf Idas tidigare ordförande för grovt mutbrott, i kategorin tagande av muta. Och en tidigare styrelseledamot i föreningen dömdes för mutbrott av normalgraden, även här gällde det tagande av muta. Ledamoten ifråga är också gift med den förre ordförandens syster, vilket framgår av   stämningsansökan.&nbsp;<br><br>Verksamhetschefen för Servicepoolen, med koppling till den tidigare ordföranden, dömdes även han för grovt mutbrott. I det fallet gällde det givande av muta. Och företrädaren för bolaget Merb, en tidigare leverantör till Brf Ida, fälldes för mutbrott av normalgraden, givande av muta. Bland annat bestod mutorna av kontantöverföringar och nyttjanderätten till exklusiva hyrbilar. Förhandlingarna hölls i Malmö tingsrätt.&nbsp;<br><br>Bostadsrättsföreningen har svindlats på mångmiljonbelopp, en stor härva som Bostadsrättsnytt följt sedan i somras. Det mål som avgjordes idag är en del av den.&nbsp;<br><br>Tingsrätten bedömde att de brott som den före detta ordföranden och Servicepoolens verksamhetschef begått, hade så pass höga straffvärden att de skulle leda till fängelsedomar. För ordföranden innebär detta fängelse i ett år och tre månader, plus näringsförbud i fem år, medan verksamhetschefen fick ett år.&nbsp;</p><p><br></p><p>Påföljden för den tidigare styrelseledamoten blev villkorlig dom och dagsböter. Merbs företrädare, som tidigare redan dömts till fängelse i två och ett halvt år, fick tre månader ytterligare enligt dagens dom. <br><br></p><p>De två med tidigare engagemang i Brf Idas styrelse bakom sig, måste även betala staten för vinster de fick genom att begå brotten.<br><br>Domarna kan överklagas till hovrätten.<br><br>Under lördagen höll föreningen en extrastämma där man beslutade att stämma sex tidigare styrelseledamöter, vilket betyder att fler åtal är att vänta.</p>'
template: articles/article
sponsored: false
artikel_typ: nyhet
views: 2632
puff_font_size: 24
article_font_size: 24
topnews_font_size: 40
region:
  - a6afb6a1-88dd-4aa3-a758-bd8d94a24a51
clicks: 28
link: '1'
categories: ovrigt
tags:
  - 'Malmö tingsrätt'
  - Toppnyhet
id: 299973bb-d3eb-4122-aa5a-a6a62967bfbd
