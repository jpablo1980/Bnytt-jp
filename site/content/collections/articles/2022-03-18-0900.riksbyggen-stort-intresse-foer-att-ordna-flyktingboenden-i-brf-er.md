title: 'Riksbyggen: Stort intresse för att ordna flyktingboenden i brf:er'
ingress: |
  <p>Bland de brf:er som Riksbyggen förvaltar syns ett stort intresse för att hjälpa flyktingar från Ukraina med tillfälliga boenden. Många undrar hur lokaler och gästlägenheter kan användas för detta ändamål, enligt ett pressmeddelande från förvaltaren.
  </p>
  
intro_image: /assets/img/riksbyggen-skelleftea.png
long_form:
  -
    type: text
    text: '<p>Många av de bostadsrättsföreningar som förvaltas av Riksbyggen har hört av sig till bolaget med frågor om hur en brf kan hjälpa flyktingar från Ukraina med boende. Det framgår av ett pressmeddelande från förvaltaren.&nbsp; <br>– Det är fantastiskt att så många bostadsrättsföreningar vill vara med och hjälpa till. Kriget i Ukraina har skapat en exceptionell situation där många tillfälliga bostäder måste fram på kort tid och bostadsrättsföreningarna har möjlighet att göra stor skillnad, säger Riksbyggens vd Johanna Frelin i pressmeddelandet.<br><br>Där framgår också att reglerna skiljer sig för lokaler respektive gästlägenheter.<br>– I normalfallet ska lokaler inte användas för att bo i, men detta är inte ett normalläge. Däremot kan det finnas några saker att tänka på, om föreningen överväger att låna eller hyra ut föreningens lokaler, tillägger Riksbyggens chefsjurist Sofia Berg Horner.<br><br>Riksbyggen är förvaltare av runt 4 400 bostadsrättsföreningar i Sverige och i syfte att underlätta för föreningar att hjälpa, har förvaltaren tagit fram en lista med råd om hur de kan gå tillväga. Bland annat rekommenderas att Länsstyrelsen kontaktas om brf:er har lokaler som kan vara aktuella som boenden. <br><br>Förvaltaren lyfter vidare att man bör se över brandskyddet kopplat till lokalerna ifråga, samt att det går att teckna ansvarsavtal med Länsstyrelsen. En annan punkt handlar om försäkring och där framgår att det inte går att teckna hemförsäkring för lokaler.&nbsp; &nbsp;<br><br>När det kommer till bygglov föreslås att föreningen ska höra med kommunen om de kan godta en tillfällig avvikelse ”i en så extrem situation som denna”.<br><br>Gällande besittningsskydd så kan någon som varit hyresgäst i en lokal i mer än nio månader få rätt till skadestånd vid uppsägning. Dock påpekas att Länsstyrelsen troligen inte skulle välja att driva en sådan fråga i rådande situation. Väljer man att låta flyktingar bo i lokalen gratis uppstår inget hyresförhållande och därmed inte heller något besittningsskydd. <br><br>För att gästlägenheter eller festlokaler som endast använts av föreningens medlemmar ska kunna nyttjas som flyktingbostäder krävs ett stämmobeslut. Detta då medlemmarnas möjlighet att använda dessa utrymmen begränsas om flyktingar bor där.<br><br>På Migrationsverkets hemsida kan man läsa om hur myndigheten hjälper människor som flyr från Ukraina till Sverige med boende. Där hänvisas privatpersoner som vill hjälpa flyktingar med bostad till lokala hjälporganisationer, vad som gäller för just brf:er verkar inte framgå. <br><br>En organisation som engagerat sig i frågan är Stockholms Stadsmission, vilket SR Ekot rapporterat om. På organisationens hemsida finns bland annat följande information:<br>"Stockholms Stadsmission hjälper människor som tvingats fly på grund av kriget i Ukraina att få ett tillfälligt hem i Stockholm. Nu söker vi privatpersoner som kan öppna upp hela, eller delar av sina hem samt fastighetsägare som kan upplåta olika typer av boendelösningar för att ta emot personer på flykt."</p>'
template: articles/article
sponsored: false
hide_from_home: false
artikel_typ: nyhet
views: 488
puff_font_size: 24
article_font_size: 24
topnews_font_size: 42
clicks: 0
link: '1'
categories: ovrigt
tags:
  - Riksbyggen
  - Länsstyrelsen
  - 'Stockholms Stadsmission'
  - SR
  - Toppnyhet
id: fc9b537d-4160-4c35-a7d9-224acf069c07
