title: 'Lägre elnätsavgifter i landet – men stora skillnader mellan kommunerna'
ingress: |
  <p>Sedan förra året har elnätsavgifterna minskat med i snitt 2,9 procent i Sverige. Detta till stor del tack vare att två stora aktörer sänkt sina priser. Samtidigt är skillnaderna mellan kommunernas elnätsavgifter större än någonsin. Detta enligt Nils Holgerssonsgruppens senaste kartläggning av elnätsavgifterna.
  </p>
  
intro_image: /assets/img/mostphotos/1783461-electricity-power-line.jpg
long_form:
  -
    type: text
    text: '<p>Elnätsavgifterna i landet har sedan förra året sjunkit med 2,9 procent i genomsnitt. Det beror främst på att Ellevio och Vattenfall sänkt sina avgifter. Samtidigt som elnätsavgifterna blir lägre har skillnaderna mellan kommunernas avgifter blivit allt större. Mellan de tio kommuner där elnätsavgiften är högst respektive lägst skiljer det nästintill 3 000 kronor per lägenhet och år.&nbsp;</p><p>– De lägre elnätsavgifterna visar att införandet av en ny elnätsreglering har fungerat och ska avgifterna även fortsättningsvis vara rimliga behövs ett långsiktigt och effektivt regelverk. Men de kraftigt ökande skillnaderna mellan olika kommuner är illavarslande. Det är inte rimligt att ett hushåll i någon av de dyraste kommunerna ska betala nästan tre tusenlappar mer per år i elnätsavgift jämfört med den som bor i en kommun med de lägsta avgifterna, säger Mari-Louise Persson, ordförande Nils Holgerssongruppen, i ett pressmeddelande.&nbsp;</p><p><br></p><p>De senaste tio åren har elnätspriserna stigit med i snitt 35 procent. Därför är det enligt Mari-Louise Persson viktigt att elnätsavgifterna fortsätter att regleras då kunden inte har någon valmöjlighet när det kommer till elnätsleverantör.&nbsp;</p><p><br></p><p>Lägst elnätsavgift återfinns i Mölndal där priset är 1 624 kronor per lägenhet och år medan den högsta avgiften finns i Berg där det kostar 5 318 kronor per lägenhet och år. Det är alltså en skillnad på 3 694 kronor mellan dessa kommuner.&nbsp;</p><p><br></p><p>För att få fram dessa siffror har Nils Holgerssongruppen, som står bakom Nils Holgerssonrapporten som ges ut årligen, beräknat elpriser för lägenheter i ett typiskt flerfamiljshus. Priserna som undersökningen baseras på gällde den första januari 2021. Varje lägenhet i räkneexemplet har ett 16A-säkringsabonnemang och en årlig elförbrukning på 2 300 kWh. Huset har ett gemensamt fastighetsabonnemang på 35A och 15 000 kWh per år.</p>'
template: articles/article
sponsored: false
hide_from_home: false
artikel_typ: nyhet
views: 153
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - elnätsavgifter
  - 'nils holgerssongruppen'
  - mölndal
  - berg
  - toppnyhet
id: 05e247be-3bd3-4e46-94a9-85614fa1dc89
