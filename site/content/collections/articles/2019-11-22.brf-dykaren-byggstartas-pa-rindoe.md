title: 'Brf Dykaren byggstartas på Rindö'
ingress: |
  <p>Nu kan bygget av Brf Dykaren starta ute på Rindö utanför Stockholm. Tornstaden har erhållit startbesked för projektet av Vaxholms Stad och planen är att påbörja markarbeten redan under denna vecka.
  </p>
  
intro_image: /assets/img/brf-dykaren-fran-havet_1_web.jpg
long_form:
  -
    type: text
    text: '<p>På Rindö i Vaxholms kommun utanför Stockholm ska Tornstaden bygga en bostadsrättsförening vid namn Brf Dykaren, ett projekt som <a href="https://bostadsrattsnytt.se/nyheter/nyproduktion/2019-06-04-fler-bostadsraetter-byggs-pa-historiska-rindoe">Bostadsrättsnytt</a> skrivit om tidigare. <br><br>Då startbesked för projektet nu erhållits från kommunen, kan bygget sättas igång. Den nya föreningen ska uppföras nere vid kajen vid Rindö Hamn och redan denna vecka uppges markarbeten kunna påbörjas. Inflyttningen kommer preliminärt att starta sommaren 2021. Det står att läsa i ett pressmeddelande från Tornstaden.&nbsp; <br>– Vi är stolta och glada att vi nu kan påbörja byggnationen av vårt första projekt på Rindö och ser fram emot att fortsätta utveckla ön långsiktigt tillsammans med Rindöborna och Vaxholms kommun. Det här är en unik och historiskt viktig miljö som vi både vill bevara och förädla, säger Therese&nbsp;Kilenstam, vd för Tornstaden Projektutveckling, i pressmeddelandet.<br><br></p>'
  -
    type: image
    photo: /assets/img/rindo_tornstaden.JPG
    caption: 'Foto: Tornstaden'
    size: Normal
  -
    type: text
    text: '<p>Tidigare har flera anrika kasernbyggnader på ön byggts om till bostadsrätter. De senaste åren har bolaget&nbsp;Vasellen&nbsp;utvecklat den nya skärgårdsstadsdelen Rindö hamn. I samband med att Tornstaden förvärvade mark och fastigheter på ön, tog det också över fastighetsbyggandet från&nbsp;Vasellen.&nbsp;<br><br>De totalt 91 bostadsrätterna inom Brf Dykaren kommer att byggas med fördelningen 85 lägenheter och sex radhus.&nbsp; Av ett tidigare pressmeddelande från Tornstaden framgår att varje radhus ska få ett eget orangeri på taket. Försäljning av bostäderna startade den 23 juni i år och pågår fortfarande.&nbsp; &nbsp;</p>'
template: articles/article
sponsored: false
artikel_typ: nyhet
views: 497
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - Vasellen
  - Tornstaden
id: bcec98a4-b4d8-4007-8b77-1dae62f456d5
