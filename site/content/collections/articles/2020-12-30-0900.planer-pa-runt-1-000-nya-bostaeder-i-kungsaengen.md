title: 'Planer på runt 1 000 nya bostäder i Kungsängen'
ingress: |
  <p>Besqab och Ikano Bostad planerar att bygga cirka 1 000 bostadsrätter i stadsdelen Kungsängen, Uppsala. Det nya kvarteret kommer att ligga i Skeppskajen, ett område som just nu är under utveckling.
  </p>
  
intro_image: /assets/img/skeppskajen_uppsala.png
long_form:
  -
    type: text
    text: '<p>I de gamla industrikvarteren i stadsdelen Kungsängen i Uppsala, på Lantmännens tidigare tomt vid Fyrisån, planeras nu för ett nytt kvarter. Det är Skeppskajen som ska utvecklas, ett område som när det är färdigbyggt bland annat kommer att inrymma runt 1 000 nya bostäder från utvecklarna Ikano Bostad och Besqab. Av utvecklarnas hemsidor framgår att det är bostadsrätter som ska byggas. <br><br>För Ikano Bostads del handlar det om runt 500 lägenheter i storlekar från ettor upp till och med fyror, medan Besqab uppges planera för runt 500 lägenheter i storlekar från ettor upp till och med femmor. <br><br>Områdets ursprungliga miljö, industrikaraktär och stråken ned mot ån kommer att ge prägel åt det nya kvarteret. Det står att läsa i ett pressmeddelande från Ikano Bostad. Bland annat finns där tre kulturhistoriska byggnader: Tegelsilon, Kvarnen och Jästfabriken. <br>Dessa har Besqab och Ikano Bostad valt att sälja till Atrium Ljungberg. Byggnaderna kommer så småningom att inrymma sådant som kontor och publika ytor.<br>– I kombination med nya bostadshus och mötesplatser kommer det att bli en varierad och levande stadsdel där du både kan arbeta och bo. Några hus kommer att påminna om historien, andra ge en känsla av en modern stad i tiden. Atrium Ljungberg har en gedigen erfarenhet att utveckla stadsliv i gamla kulturbyggnader och vi är därför väldigt glada att kunna genomföra den här affären och den fortsatta utvecklingen tillsammans med dem. De blir ett bra komplement till vårt bostadskunnande, säger Skeppskajens verksamhetschef Åsa Lehto i pressmeddelandet.<br><br>Detaljplanen för Skeppskajen uppges vara på granskning fram till den elfte januari 2021. Förutsatt att planen vinner laga kraft beräknas rivningsarbeten kunna påbörjas efter det datumet, i syfte att ge plats åt den planerade nyproduktionen.</p>'
template: articles/article
sponsored: false
hide_from_home: false
artikel_typ: nyhet
views: 367
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: nyproduktion
tags:
  - Besqab
  - 'Ikano Bostad'
  - Skeppskajen
  - Toppnyhet
id: c36092b0-0c59-4b76-a813-150c7a04af0a
