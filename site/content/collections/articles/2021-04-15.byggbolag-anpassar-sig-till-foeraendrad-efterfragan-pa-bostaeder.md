title: 'Byggbolag anpassar sig till förändrad efterfrågan på bostäder'
ingress: |
  <p>Till följd av pandemin har efterfrågan på bostäder förändrats, vilket byggbolagen nu håller på att anpassa sig till. Detta enligt tidningen Dagens industri.
  </p>
  
intro_image: /assets/img/21033919-cranes-building-building-houses-in-the-new-district-new.jpg
long_form:
  -
    type: text
    text: '<p>I och med coronapandemin är det fler och fler som vill köpa en större bostad, vilket lett till att priserna på fyror och femmor stigit kraftigt. Tidigare fanns en trend i att bygga mindre och yteffektiva lägenheter för att få ned kostnaderna och priserna, speciellt i storstäderna där priserna är höga. Men i takt med att efterfrågan på större bostäder ökat till följd av pandemin, måste byggbolagen nu tänka om. Det skriver tidningen Dagens industri (Di).<br><br>För 20 år sedan var storleken på en vanlig trea runt 80-85 kvadratmeter, för att successivt minska till 75 kvadratmeter och i vissa fall mindre än så. <br><br>En av de som Di intervjuat är Christoffer Järkeborn som är ansvarig för bostadsutveckling i Stockholm på Skanska.<br>– Förut har vi kunnat ta fram superyteffektiva bostäder och så har vi sålt dem. Nu behöver vi bli mycket bättre på att bygga olika typer av lägenheter i våra fastigheter, säger Christoffer Järkeborn till Di.<br><br>Han tillägger också att den ökade efterfrågan på större bostäder till stor del kommer sig av att många jobbar hemifrån under pandemin, något som troligen kommer att vara vanligare även efter.<br>– Vi har ställt om hur vi arbetar med våra bostäder och har mycket tydligare marknadsfört möjligheterna att ha en arbetsplats hemma, förklarar Christoffer Järkeborn för tidningen.<br><br>Rikshem, med fokus på hyresrätter, är ett annat bolag som märkt av en tydlig förändring på bostadsmarknaden.<br>– Lägenheterna måste fortfarande vara väldigt effektiva men ska samtidigt rymma fler funktioner. Det går inte bara att lägga på tio kvadratmeter i vardagsrummet. Kan man få in ett skrivbord i hallen eller göra om klädkammaren till ett arbetsrum? Det är så vi måste tänka, säger Rikshems vd Anette Frumerie till Di.<br><br>En annan som Di intervjuat är Ted Lindqvist, vd på fastighetsanalysbolaget Evidens. Enligt honom syns ett trendbrott på marknaden, en utveckling mot större bostäder som gått snabbare på grund av pandemin.<br>– Det här är något nytt, det här såg vi inte för fem, sex år sedan. Det är väldigt tydligt att vi är i en brytpunkt, säger han.<br><br>Att bygga större och samtidigt ha låga priser kan bli utmanande för byggbolagen. <br>– Det är en utmaning och kräver duktiga arkitekter, när man både ska ha yteffektiva lösningar och plats för en arbetsplats hemma, förklarar Ted Lindqvist för Di.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 352
puff_font_size: 24
article_font_size: 24
topnews_font_size: 40
clicks: 0
link: '1'
categories: bostadsmarknad
tags:
  - Di
  - Rikshem
  - Skanska
  - Evidens
  - toppnyhet
id: 226ab8bb-6cac-4cf8-9424-f755c450c0a0
