title: 'Ny typ av grönskande fasader testas i Göteborg'
ingress: |
  <p>I HSB Living lab i Göteborg har Greenworks och Peab en studie i gång där fasadpaneler preparerats med fröer, skriver HSB i ett pressmeddelande. Tanken är att göra det enklare och billigare att montera gröna husfasader.
  </p>
  
intro_image: /assets/img/hsb-living-lab-grona-fasader.png
long_form:
  -
    type: text
    text: '<p>Just nu pågår ett forskningsprojekt i HSB Living lab i Göteborg där fasadodlingsföretaget Greenworks och bostadsutvecklaren Peab, tillsammans med labbet, testar en ny typ av gröna fasader som preparerats med fröer. Avsikten är att se om det går att utveckla ett enklare och billigare sätt att montera växtprydda fasader än det traditionella.<br><br>Fasadpanelerna som testas är en produkt från Greenworks som uppges bidra till att fördröja dagvatten, reglera temperaturer och luftfuktighet, samtidigt som de fungerar som en oas för insekter.&nbsp; <br>– De nya väggarna vattnas med i första hand uppsamlat regnvatten, i andra hand gråvatten från HSB Living Lab och i sista hand med färskvatten, säger företagets grundare Per Berglund i ett pressmeddelande från HSB Göteborg. <br><br>Där ger även Peabs teknikchef Andreas Furenberg en kommentar om projektet. <br>– Det ska bli väldigt spännande att testa Greenworks fasader i praktiken. Vi har arbetat med växtfasader innan, men eftersom de kräver en odlingsexpert som planterar växterna på plats är det en ganska komplicerad lösning. Med Greenworks färdigpreparerade paneler kan en hantverkare montera panelen, precis som på vilken annan fasad som helst. Det gör monteringen enkel och mer kostnadseffektiv, säger han. <br><br>Resultatet av testerna ska utvärderas om ett år.</p>'
template: articles/article
sponsored: false
hide_from_home: false
artikel_typ: nyhet
views: 232
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: energi-och-miljo
tags:
  - 'HSB Göteborg'
  - Greenworks
  - Peab
  - 'HSB Living Lab'
id: 63d5c298-bfbf-435e-9cb7-f52b25b62c90
