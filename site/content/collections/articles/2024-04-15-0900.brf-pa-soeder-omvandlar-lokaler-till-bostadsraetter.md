title: 'Brf på Söder omvandlar lokaler till bostadsrätter'
ingress: |
  <p>En bostadsrättsförening på Södermalm i Stockholm har valt att omvandla tomma lokaler i sin fastighet till bostäder. Detta enligt ett pressmeddelande från Fastighetsägarna Service som bistår föreningen vid omvandlingen.
  </p>
  
intro_image: /assets/img/12855650-hornsgatan-stockholm-1712937666.jpg
long_form:
  -
    type: text
    text: '<p>På Södermalm i Stockholm finns Brf Designationen, en förening vars styrelse valde att tänka om när de fick tomma lokaler i sitt hus. Efter att ha rådgjort med Fastighetsägarna Service, ett bolag inom fastighetsförvaltning, fattades beslut om att omvandla lokalerna till bostäder.&nbsp;</p><p>– Tidigare hade vi en förskola som hyresgäst, men det sviktande barnunderlaget i Stockholms innerstad gör att fler och fler förskolor antingen stänger ner sin verksamhet eller slår ihop avdelningar. För oss innebar det att vi plötsligt stod med ett antal oanvända kvadratmeter. Tillsammans med Fastighetsägarna Service såg vi då över möjligheterna att omvandla ytan till nya, spännande bostadsrätter, säger föreningens vice ordförande Antonio Ropero i ett pressmeddelande från bolaget.&nbsp;</p><p><br></p><p>Att omvandla en lokal till bostad kan kräva en del anpassning. Till exempel kan det behövas nya väggar, omdragning av el och justering av ventilationssystemet.&nbsp;</p><p>– Men det är just de kreativa planlösningarna som gör att den nya bostaden sticker ut och blir attraktiv på marknaden, säger Linnéa Johansson på Fastighetsägarna Service i samma pressmeddelande.</p><p><br></p><p>Det kan också vara bra att fundera över om efterfrågan på bostäder i området är tillräckligt stor för att motivera en omvandling. Var bostäderna är belägna har stor påverkan; ju mer centralt, desto bättre kan lönsamheten bli.&nbsp;&nbsp;</p><p>– För lokalomvandling kommer ju med en kostnad, som man antingen vill få tillbaka direkt vid försäljning eller som visar sig lönsam på sikt. I planeringen är det också viktigt att tänka på bygglov och myndighetskrav som tillgänglighet, brandsäkerhet, buller och akustik, tillägger Linnéa Johansson. </p><p><br></p><p>För Brf Designationen innebär projektet att deras medlemmar snart kan räkna med fler grannar i föreningens gemenskap. </p><p>– Projektet är omfattande, men det kommer något kul ur det. Vi växer som förening, dels i antal medlemmar men vi får också ett uppskattat finansiellt tillskott. Vi är väldigt nöjda med att ha tagit det här steget, fortsätter Antonio Ropero.</p>'
template: articles/article
sponsored: false
hide_from_home: false
artikel_typ: nyhet
views: 774
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Fastighetsägarna Service'
  - 'Brf Designationen'
id: 0a5db086-71d6-48d4-9dde-c7f0072a1fbd
