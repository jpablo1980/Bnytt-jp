title: 'Varierande boprisutveckling i storstäderna'
ingress: |
  <p>Prisutvecklingen på bostadsrätter i Sveriges storstäder varierade under årets första månad, från sjunkande till stillastående priser, och för en stad blev noteringen positiv. Det visar nya siffror från Svensk Mäklarstatistik.
  </p>
  
intro_image: /assets/img/31347722-vinter-pa-varnhem-1.jpg
long_form:
  -
    type: text
    text: '<p>I januari 2023 minskade priserna på svenska bostadsrätter med 0,8 procent på riksnivå, medan utvecklingen i landets storstäder var blandad. I Göteborg sjönk priserna, med 1,4 procent i de centrala delarna av staden och med 2,1 procent i Storgöteborg. I Storstockholm minskade bostadsrättspriserna med 0,8 procent, samtidigt som prisutvecklingen i centrala Stockholm förblev oförändrad. <br><br>Under samma månad ökade bostadsrättspriserna i Malmö, centralt i staden steg de med 0,6 procent och i Stormalmö med 0,5 procent. <br><br>När det kommer till den genomsnittliga prisutvecklingen för bostadsrätter i landet så landar noteringen för årsbasis på plus 1,7 procent. Medelpriset för en bostadsrätt i Sverige ligger nu på 42 596 per kvadratmeter, jämfört med 40 515 kronor per kvadratmeter i <a href="https://bostadsrattsnytt.se/nyheter/boprisutveckling/2024-01-12-stillastaende-till-fallande-bopriser-i-storstaederna">föregående</a> mätning.&nbsp; <br><br>Gällande omsättningen på bostadsrätter syns en uppgång jämfört med ifjol. I januari 2024 såldes 7 400 lägenheter, vilket är sex procent fler än samma månad förra året. <br><br>Statistikleverantören Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Den senaste tremånadersperioden jämförs med motsvarande period innan.<br><br>Resultatet för den senaste månaden är preliminärt. Statistiken tas fram månatligen av Statistiska centralbyrån (SCB) på uppdrag av Svensk Mäklarstatistik. Prisstatistik som tas upp i artikeln avser genomsnittliga resultat och är baserad på data från försäljningar av bostäder, oavsett om de annonserats eller inte.</p>'
template: articles/article
sponsored: false
hide_from_home: false
artikel_typ: nyhet
views: 118
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
  - 4a7cc063-548b-47be-a624-0558ab07b3ad
  - 1b754d96-2908-414a-8f3a-110d23632412
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
id: 8b226de8-b936-4b0b-b86f-fb66132a9e53
