title: 'Skog i Uppsala ockuperas för att hindra bostadsprojekt'
ingress: |
  <p>I Blodstensskogen i Uppsala vill kommunen bygga bostäder. För att detta ska ske måste en naturskog sågas ner och planer på större avverkning finns. Klimataktivister har motsatt sig planerna genom ockupation, skriver ETC.
  </p>
  
intro_image: /assets/img/mostphotos/10393340-tradkronor-i-en-bokskog.jpg
long_form:
  -
    type: text
    text: '<p>I sydöstra Uppsala ligger Blodstensskogen. Det är en liten naturskog ägd av kommunen som nu ska sågas ner för att 110 lägenheter i flerbostadshus ska byggas på platsen. Majoriteten av byggplanerna är bostadsrätter, enligt Upsala Nya Tidning. Sedan början av juni har ett antal klimataktivister flyttat in i en trädkoja i skogen och de hoppas att ockupationen ska stoppa avverkningen, skriver ETC.</p><p><br></p><p>Byggplanerna för Blodstensskogen har funnits i över tio år och har länge mött kritik. För två år sedan lades en detaljplan för området fram, men den överklagades till Mark- och miljödomstolen samma år av nätverket "Rädda Eriksbergs skogar". ETC skriver att klimataktivisterna inte tror på ett positivt besked från en högre instans och ser ockupation som den sista utvägen till att rädda skogen. Polis har försökt avhysa aktivisterna utan framgång och nu har Uppsala kommun valt att skjuta upp hanteringen av situationen till efter sommaren.</p><p><br></p><p>Miljöpartisten Rickard Malmöström är kommunalråd i Uppsala med ansvar för frågan. Han är även ordfördande i gatu- och samhällsmiljönämnden. För ETC berättar han att han förstår klimataktivisterna och vill själv ha kvar skogen.<br>– Men det behövs en helhetssyn. Vi måste växa smart. Vi måste planera både för grön infrastruktur och annan infrastruktur, båda aspekterna är lika viktiga. Blodstensskogen är väldigt strategiskt viktig för den växande staden, säger Rickard Malmström till ETC.</p><p><br></p><p>Uppsala är en av de kommuner som har högst nettoinflyttning i Sverige. Om 20 år förväntas 300 000 personer bo i staden och redan nu råder bostadsbrist, främst bland studenter och ungdomar. Samtidigt har region Uppsala och Knivsta och Uppsala kommuner ingått i ett avtal med staten. Staten finansierar ett fyrspår mellan Uppsala och Stockholm på villkoret att kommunerna bygger tiotusentals bostäder. Kritik har riktats mot Uppsalas sätt att bygga bostäder då förtätningen tränger bort grönområden. Redan nu ligger Uppsala långt ner på Statistiska centralbyråns lista över grönytor i tätorter. Det har skett flera gånger tidigare att byggplaner i Uppsala stoppats i domstol efter att invånarna protesterat.</p>'
template: articles/article
sponsored: false
hide_from_home: false
artikel_typ: nyhet
views: 489
puff_font_size: 24
article_font_size: 24
topnews_font_size: 48
region:
  - fefb35ff-342e-4974-9cd5-b3d9b06b2644
clicks: 0
link: '1'
categories: nyproduktion
tags:
  - blodstensskogen
  - klimat
  - ockupation
id: 56f82b56-69e0-4160-a665-547dd4b91e7c
