title: 'Oviss framtid för lyxiga bostadsprojekt i Stockholm'
ingress: |
  <p>En rad bostadsprojekt med dyra, arkitektritade lägenheter i Stockholm har lagts på is. Detta på grund av att bostadsmarknaden förändrats, skriver Dagens Nyheter.
  </p>
  
intro_image: /assets/img/mostphotos/6519888-evening-at-lilla-essingen.jpg
long_form:
  -
    type: text
    text: '<p>Att bygga lyxiga bostäder är en relativt ny trend. Efter andra världskriget byggde man främst efter behov, men 1992 gjordes bostadssystemet om på grund av den ekonomiska krisen och efter det började allt fler bostäder byggas för att sticka ut. På Lilla Essingen i Stockholm skulle Oscar Properties bygga just ett lyxigt bostadsprojekt, där under namnet Primus Park. Bostäderna skulle fördelas på nio hus vilka skulle designas av stjärnarkitekter, enligt Dagens Nyheter (DN). På platsen där Primus Park skulle byggas på står i dagsläget ett kontorshus i tegel som bland annat Socialtjänsten tidigare huserat i. Detaljplanen för projektet vann laga kraft för två år sedan, men än har inget bygge påbörjats. I drygt sex år har kontorshuset stått tomt och är numera täckt av klotter och fönterrutorna är krossade. Runt fastigheten reser sig höga stängsel. Att platsen står och förfaller är ett problem, berättar Stadsbyggnadsborgarrådet för DN. <br>– Varje aktör måste hålla efter sitt bygge och följa de riktlinjer som finns. För den här typen av stillastående projekt, som skapar ödehus, gör att det blir otryggt. Det blir ofta klotter och det är inte ovanligt att det blir kriminalitet och annat. Det är förskräckligt illa när det blir den typen av förfallna byggnader, och det jobbar vi med, säger Joakim Larsson, stadsbyggnadsborgarråd i Stockholms stad.</p><p><br></p><p><br>Projektet med Primus Park planerades då bostadsmarknaden var på topp, med god ekonomi i landet och stor bostadsbrist. Men 2018 började marknaden förändras och priserna föll. Det hade byggts för mycket nytt samtidigt som nya kreditrestriktioner trätt i kraft. Oscar Properties fick svårt att få bostäderna i projektet sålda och nu ska eventuellt en skola och ett äldreboende byggas istället.<br>– Det var några goda år fram till 2017, då det planerades många projekt i lyxsegmentet. Sedan har det ju visat sig att det har planerats för många. Det finns inte så många stockholmare som är så köpstarka att de är intresserade av sådana projekt, säger Henrik Weston, utvecklingsledare vid länsstyrelsen i Stockholm, till DN.</p><p><br></p><p>Enligt Henrik Weston bygger byggherrarna baserat på efterfrågan och inte det egentliga behovet. För att ett företag ska kunna genomföra ett projekt är det viktigt att bostadsrätterna säljs till det pris företaget vill ha. Faller bostadspriserna kan projektet gå med förlust även om det råder bostadsbrist. Detta på grund av att bopriserna delvis drivs av marknadskrafter och spekulation.<br>– Behovet av bostäder är lika stort i dag som när Oscar Properties köpte marken, men marknaden för bostadsrätter har svalnat, säger Henrik Weston till DN.</p><p><br></p><p>Ett annat lyxprojekt som är lagt på is är de två bostadshusen Tellus Towers. Byggbolaget SSM vill bygga två 280 meter höga hus vid Telefonplan, ritade av den kände arkitekten Gert Wingårdh. Projektet nobbades av Stockholms skönhetsråd som kallade Tellus Towers för effektsökeri. Enligt länsstyrelsen skulle även husens höjd kunna störa trafiken från Bromma flygplats. Nu har SSM skrivit en avsiktsförklaring med Clear Estate Holding där det framgår att de ska sälja hela projektet.</p><p><br></p><p><br></p><p>Även projektet Gasklockan i Norra Djurgårdsstaden, som <a href="https://bostadsrattsnytt.se/nyheter/ovrigt/2020-07-15-oscar-properties-staemmer-stockholms-stad" target="_blank">Bostadsrättsnytt </a>tidigare skrivit om, går en oviss framtid till mötes. Marken som Oscar Properties köpt är nu åter till salu.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 660
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'dagens nyheter'
  - 'oscar properties'
  - ssm
  - Toppnyhet
id: ff433a22-4427-40cd-89a2-7d448f717471
