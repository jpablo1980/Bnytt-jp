title: 'Svensk Fastighetsförmedling och Clas Ohlson inleder inrednings-samarbete'
ingress: |
  <p>På Svensk Fastighetsförmedlings bostadsvisningar kommer spekulanter framöver att få se barnrum inredda av Clas Ohlson. Det framgår av ett pressmeddelande.
  </p>
  
intro_image: /assets/img/pressbild-2_barnrum.jpg
long_form:
  -
    type: text
    text: '<p>Detaljhandelsföretaget Clas Ohlson och mäklarfirman Svensk Fastighetsförmedling har ingått ett samarbete på temat inredning. Det går ut på att&nbsp;barnrum&nbsp;i bostäder som mäklarfirman förmedlar, inför visning kommer att ha inretts av Clas Ohlson. I ett pressmeddelande från mäklarfirman beskrivs initiativet som ett längre samarbete mellan parterna.&nbsp; <br><br>För Clas Ohlson del går det i linje med företagets satsning på inredning, förvaring och leksaker till&nbsp;barnrummet. Bland annat lanserades ett nytt barnrumssortiment tidigare i år.&nbsp;<br><br></p>'
  -
    type: image
    photo: /assets/img/pressbild-3_washitejp.jpg
    caption: 'Barnrum inrett av Clas Ohlson. Pressbild från Svensk Fastighetsförmedling'
    size: Normal
  -
    type: text
    text: '<p>Till att börja med har&nbsp;barnrum&nbsp;inretts i nyproducerade kedjehus på Ekerö i Stockholm, där visningar redan pågår. Sortimentet som visas upp finns också ute i butik och online. Samarbetet blir ett sätt för Clas Ohlson att låta produkterna synas i den miljö de faktiskt är skapade för.&nbsp; <br>– Vi tycker det är väldigt roligt att man nu kan få se våra saker i verkliga hemmiljöer. Vårt mål är att förenkla livet i alla typer av hem och vi vill inspirera så många som möjligt till att inreda snyggt och smart, i det här fallet&nbsp;barnrummet, säger Sofie Struwe, sälj- och marknadschef på Clas Ohlson, i pressmeddelandet.&nbsp;&nbsp;<br><br></p>'
  -
    type: image
    photo: /assets/img/pressbild-1_lekmatta.jpg
    caption: 'Barnrum inrett av Clas Ohlson. Pressbild från Svensk Fastighetsförmedling'
    size: Normal
  -
    type: text
    text: '<p>Och för den som köper en bostad med inrett&nbsp;barnrum&nbsp;ingår en uppsättning produkter.&nbsp; <br>– När man byter bostad är det många som samtidigt vill förnya sitt hem, då är det tacksamt med hjälp. Vi hjälper säljaren att inreda med smarta och snygga lösningar från Claes Ohlsson inför visningen, och köparen får en uppsättning som de kan använda när de flyttar in, säger Viveca Mellberg, affärsutvecklare och partneransvarig på Svensk Fastighetsförmedling.&nbsp;</p>'
template: articles/article
sponsored: false
artikel_typ: nyhet
views: 447
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'Svensk Fastighetsförmedling'
  - 'Clas Ohlson'
id: 80eb12d9-155b-4f2c-885b-d771a72ccb6a
