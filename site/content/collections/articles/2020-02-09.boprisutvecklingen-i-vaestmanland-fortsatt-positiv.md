title: 'Boprisutvecklingen i Västmanland fortsatt positiv'
ingress: |
  <p>Priserna på bostadsrätter i Västmanlands län har i snitt stigit med 0,4 procent under de tre senaste månaderna. Det visar uppdaterade siffror från Svensk Mäklarstatistik. Störst prisuppgång i länet uppmättes i kommunen Fagersta.
  </p>
  
intro_image: /assets/img/fagersta.jpg
long_form:
  -
    type: text
    text: '<p>Under de tre senaste månaderna, november – januari, har bostadsrättspriserna i Västmanlands län gått upp med i snitt 0,4 procent. Resultatet för oktober – december ifjol blev plus 2,3 procent, vilket presenterades förra månaden. Snittpriset per kvadratmeter ligger nu på 19 614 kronor för en bostadsrätt i länet. Det visar resultatet från Svensk Mäklarstatistiks senaste mätning som släpptes den sjunde februari 2020. <br><br>I fem av länets kommuner har försäljningarna av bostadsrätter varit tillräckligt många under perioden, för att kunna utgöra ett tillräckligt stort underlag. Svensk Mäklarstatistiks miniminivå är 25 försäljningar per tremånadersperiod. Bland dessa kommuner noterades den största procentuella uppgången i Fagersta, där priserna steg med plus fyra procent.&nbsp; <br><br>Näst störst uppgång i länet under perioden uppmättes i Västerås, med ett snittresultat på plus 1,7 procent. I de resterande tre kommunerna sjönk bostadsrättspriserna. Som mest i Hallstahammar där snittresultat för den senaste tremånadersperioden landade på minus 11,4 procent. I kommunen Köping blev resultatet minus 0,6 procent, och i Sala minus 0,4 procent. <br><br>Årstakten för länet ligger nu på plus 9,9 procent.&nbsp; <br><br>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Den senaste tremånadersperioden jämförs med motsvarande period innan. Resultatet för den senaste månaden är preliminärt. <br><br>Statistiken tas fram månatligen av Statistiska Centralbyrån (SCB) på uppdrag av Svensk Mäklarstatistik.&nbsp; &nbsp;</p>'
template: articles/article
sponsored: false
artikel_typ: nyhet
views: 300
puff_font_size: 24
article_font_size: 24
topnews_font_size: 48
region:
  - be2b6036-73b1-4f95-9957-4ad5bcabc684
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
id: 57bde118-4a36-426f-a37a-beef320fd787
