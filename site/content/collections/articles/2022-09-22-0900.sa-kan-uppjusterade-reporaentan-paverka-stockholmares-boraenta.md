title: 'Så kan uppjusterade reporäntan påverka stockholmares boränta'
ingress: |
  <p>Hushåll med rörligt bolån för en bostadsrätt i Stockholms län kan räkna med en mycket högre boränta framöver, till följd av reporäntehöjningen i september. Det visar beräkningar från Stockholms Handelskammare.
  </p>
  
intro_image: /assets/img/13960128-sodermalm-stockholm.jpg
long_form:
  -
    type: text
    text: '<p>Den 21 september höjde Riksbanken reporäntan med 100 punkter upp till 1,75 procent.<br>Enligt Stockholms Handelskammare kommer det troligen leda till att storbankernas snittränta för rörliga bolån ökar från 2,53 procent till 3,53 procent. Det skriver organisationen i ett pressmeddelande där organisationens chefekonom Stefan Westerberg får komma till tals. <br>– Räntehöjningen slår mot hushåll som redan pressas hårt av dyrare el och höjda priser på i stort sett allt. När pengarna inte räcker till allt man var van vid kommer människor att ändra sina vanor och dra ner på det som går – då kommer företagen tvingas att säga upp personal eller värsta fall gå i konkurs. Sverige står inför tuffa tider, säger han.<br><br>För ett exempelhushåll med rörligt bolån för en bostadsrätt i Stockholms län stiger den årliga räntekostnaden till 56 783 kronor om boräntan höjs till 3,53 procent, från att ha legat på 40 706 kronor om året vid en boränta på 2,53 procent. Det motsvarar en uppgång om 28 procent, eller 16 077 kronor. <br><br>Under motsvarande förutsättningar skulle även bolånetagare med bostadsrätt i Västra Götalands län få en 28 procent högre räntekostnad. Från 25 742 kronor om året vid en ränta på 2,53 procent till 35 909 kronor, en skillnad på 10 167 kronor. <br><br>Samtidigt skulle räntekostnaderna för de med bolån för en bostadsrätt i Skåne län öka från 21 555 kronor till 30 067 kronor. En uppgång om 28 procent eller 8 513 kronor.<br><br>I Stockholms län ligger medelvärdet på ett bolån för en bostadsrätt, där boköpet gjorts under det senaste året och belåningsgraden är 75 procent, till 2,3 miljoner kronor. I Västra Götaland uppgår medelvärdet för ett motsvarande bolån till 1,5 miljoner kronor, och i Skåne ligger det på 1,2 miljoner kronor.&nbsp;</p><p><br>I pressmeddelandet lyfts också förslag om att pausa det skärpta amorteringskravet. <br>– Amorteringskravet riskerar att ta oss snabbare och djupare ner i lågkonjunkturen. Nu bör man pausa det skärpta amorteringskravet så att hushåll har tid att anpassa sig till alla höjda utgifter. Folk måste kunna prioritera att ställa mat på bordet och köpa kläder till barnen före de amorterar på bolånet, förklarar Stefan Westerberg.</p>'
template: articles/article
sponsored: false
hide_from_home: false
artikel_typ: nyhet
views: 168
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bolan
tags:
  - 'Stockholms Handelskammare'
  - Riksbanken
id: cd355dc3-194a-46f1-9cf3-2f09954b4662
