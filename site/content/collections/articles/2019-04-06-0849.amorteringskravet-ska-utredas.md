title: 'Amorteringskravet ska utredas'
ingress: |
  <p>Stockholms Handelskammare tycker att diskussionen kring amorteringskravets konsekvenser behöver breddas. Därför ska nu den tidigare vice riksbankschefen Lars EO Svensson analysera bostadsmarknaden och amorteringskravets påverkan. Detta skriver Stockholms Handelskammare i ett pressmeddelande.
  </p>
  
intro_image: /assets/img/mostphotos/22585206-stockholms-handelskammare.jpg
long_form:
  -
    type: text
    text: '<p>Det är på grund av Finansinspektionens analys av hur amorteringskravet fungerat som nu Stockholms Handelskammare vill göra en egen utredning.<br>– Vi har stora problem på bostadsmarknaden som bromsar Sveriges tillväxt och välstånd. Det är viktigare nu än någonsin tidigare med kunskap om hur nya regler såsom amorteringskraven faktiskt påverkat bostadsmarknaden. Tyvärr brister Finansinspektionens analys på flera punkter. Hur amorteringskraven exempelvis påverkat möjligheterna för människor, särskilt unga personer, att flytta och skaffa bostad är en viktig fråga som förtjänar större uppmärksamhet, säger Andreas Hatzigeorgiou, VD på Stockholms Handelskammare, i pressmeddelandet.</p><p>&nbsp;<br></p><p>För att utvärdera och ifrågasätta det skärpta amorteringskravet har Handelskammaren gett uppdraget till Lars EO Svensson, professor i nationalekonomi och tidigare vice riksbankschef. Hans uppgift blir att studera hur hushållen i Stockholm påverkats av amorteringskravet och vad det innebär för de personer som försöker köpa bostad. Analysen av amorteringskravet är en del i Handelskammarens arbete som går ut på att göra Stockholm-Uppsala till den bästa huvudstadsregionen i Europa.</p><p>&nbsp;<br></p><p>Det som Lars EO Svensson kommer fram till kommer att presenteras i en rapport. Denna rapport publiceras i samband med ett seminarium på Handelskammaren våren 2019.</p>'
template: articles/article
sponsored: false
artikel_typ: nyhet
views: 12971
puff_font_size: 24
article_font_size: 24
topnews_font_size: 48
clicks: 35
link: '1'
categories: bolan
tags:
  - 'Stockholms handelskammare'
  - 'Lars EO svensson'
  - Amorteringskrav
id: 480b0b84-6fce-476c-ba72-7ac19c0116e5
