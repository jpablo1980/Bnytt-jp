title: 'BoKlok livesänder säljstarter av brf-projekt'
ingress: |
  <p>Från att ha hållit säljstarter av brf-projekt på lokala IKEA-varuhus i landet har byggbolaget BoKlok nu valt att digitalisera kundernas köpprocess. Initiativet har tagits till följd av coronavirusets spridning.
  </p>
  
intro_image: /assets/img/alven_balkong_a_03.jpg
long_form:
  -
    type: text
    text: '<p>Spridningen av viruset covid-19 i Sverige ska ha snabbat på&nbsp;BoKloks&nbsp;utveckling mot en digitaliserad säljprocess. Nu kan kunderna delta i säljstarterna från hemmet. BoKlok&nbsp;började&nbsp;livestreama&nbsp;säljstarter i mitten av april i år. Först ut var bostadsprojekten&nbsp;BoKlok&nbsp;Ängslunden i Varberg och&nbsp;BoKlok&nbsp;Älven i Sundsvall, båda med bostadsrätter. Turordningsdragningar för bostäderna ska ha livesänts på Youtube från bolagets huvudkontor i Malmö. Totalt genererade säljstarterna nära 70 turordningslappar. <br><br>Jessica Rosén, chef för marknadskommunikation på&nbsp;BoKlok, deltog i en av de första&nbsp;livestreamade&nbsp;säljstarterna och är positiv till initiativet. I ett pressmeddelande från byggbolaget poängterar hon att livesända säljstarter ger möjlighet för fler att delta, både i realtid och i efterhand då sändningen sparas. Under vecka 18 har ytterligare två digitala säljstarter planerats in, och därefter fyra till innan semestern drar igång. <br><br>Försäljningsperioden i början av april uppges ha varit “lite ljummare”, vartefter antalet intressenter ska ha ökat.&nbsp; <br>– Vi ser fortfarande ett bra intresse för vårt erbjudande. Bostadsbehovet är fortsatt stort även i krissituationer som den vi befinner oss i just nu. Det faktum att vi tidigt sänkte förskottsbeloppet på våra bostäder, och sedan innan har Klok Affär, som ger kunden möjlighet att dra sig ur bostadsaffären, har gett oss en stark position på en osäker bostadsmarknad, säger&nbsp;BoKloks&nbsp;försäljningschef Emelie Ekelund i pressmeddelandet.</p>'
template: articles/article
sponsored: false
artikel_typ: nyhet
views: 664
puff_font_size: 24
article_font_size: 24
topnews_font_size: 48
region:
  - 004eb45e-a37c-402e-9ed4-59b5d3deafd6
  - a6afb6a1-88dd-4aa3-a758-bd8d94a24a51
clicks: 0
link: '1'
categories: bostadsmarknad
tags:
  - BoKlok
  - Toppnyhet
id: 66afb5ff-6f9c-4ec2-9a3a-6c2792404602
