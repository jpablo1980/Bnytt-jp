title: 'Trög bostadsmarknad med stort utbud av bostadsrätter '
ingress: |
  <p>Nu har höstens visningshelger börjat och försäljningen av bostadsrätter är åter i säsong. Men objekten är svårsålda, mycket på grund av fjolårets oroliga bostadsmarknad.
  </p>
  
intro_image: /assets/img/mostphotos/dalagatan-redigerad.jpg
long_form:
  -
    type: text
    text: '<p>Efter en lång och varm sommar är bostadsmarknaden på nytt igång. Dock går försäljningen långsamt och det finns just nu ett överskott av bostadsrätter på marknaden, vilket försvårar för säljarna.<br>– Förra hösten började en oro på bostadsmarknaden, som enligt mäklarna berodde på bankernas kreditrestriktioner. När köpare och säljare inte kom överens gick affärerna trögare och ledde till färre avslut, säger Staffan Tell, talesperson på Hemnet.</p><p>Det har under de senaste åren byggts många nyproducerade bostadsrätter som inte helt har matchat efterfrågan. Många bostadsannonser tas bort utan att  de blivit sålda. Men nu verkar bostadsmarknaden börja återhämta sig.<br>– Budpremien har ökat, vilket är ett tecken på en piggare marknad. Säljarna sätter ett mer realistiskt pris, berättar Staffan Tell. Han fortsätter:<br>– Det finns en stark underliggande efterfrågan på bostäder. Vi har rekordlåga räntor, låg arbetslöshet och stark konjunktur, vilka talar för en stabil prisutveckling. Det som talar emot är bankernas amorteringskrav och kreditrestriktioner.</p><p>Den tröga bostadsmarknaden verkar dock inte påverka priserna. I augusti ökade priserna på bostadsrätter med en procent, enligt Svensk mäklarstatistik. <br><br></p>'
template: articles/article
sponsored: false
artikel_typ: nyhet
views: 2789
puff_font_size: 24
article_font_size: 24
topnews_font_size: 48
categories: boprisutveckling
tags:
  - Bostadsmarknad
  - Prisutveckling
clicks: 29
id: 17ce2ac2-188f-446a-be29-48af0a5f689e
