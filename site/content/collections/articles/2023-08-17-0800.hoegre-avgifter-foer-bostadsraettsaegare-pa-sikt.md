title: 'Högre avgifter för bostadsrättsägare på sikt'
ingress: |
  <p>Trots stigande räntor och ökade underhållskostnader är det få bostadsrättsföreningar som höjt avgiften tillräckligt, vilket kan bli ett bakslag i längden. Detta enligt TT.
  </p>
  
intro_image: /assets/img/mostphotos/62565564-rundbyggt-bostadshus.jpg
long_form:
  -
    type: text
    text: '<p>Bostadsrättsföreningarnas lån påverkas, precis som den enskilde bostadsrättsinnehavaren, negativt till följd av den högre räntan. Inflationen leder till att kostnader för exempelvis sophämtning, el och fjärrvärme ökar, vilket tvingar föreningarna att höja sina avgifter.&nbsp;</p><p><br></p><p>Jämfört med förra året har avgifterna ökat med sju procent, vilket motsvarar 61 kronor per kvadratmeter. När det gäller nyproduktion har avgifterna ökat dubbelt så mycket, 14 procent. Detta framkom i en undersökning som bostadssajten Hemnet gjort åt TT där de undersökt avgifterna på publicerade bostadsrätter nu jämfört med i fjol.</p><p>– Högre avgifter är något som bostadsrättsköpare i dag behöver räkna med och avgifterna kommer sannolikt också kunna öka ytterligare framöver, skriver Erik Holmberg, marknadsanalytiker hos Hemnet i en kommentar till TT.<br></p><p><br></p><p>Sju procent av de 650 föreningarna i HSB Stockholm höjde sin avgift den första juli i år, jämfört med fem procent år 2022.</p><p>– Slutsatsen är att det inte är någon större skillnad och med bakgrund av förra årets siffra är sju procent lite av en besvikelse. Man väntar uppenbarligen med att höja och det kan finnas en viss mentalitet att man ser räntetoppen som en tillfällighet, säger Johan Lindén, chef för strategisk förvaltning på HSB till nyhetsbyrån.<br></p><p><br></p><p>Enligt Johan Lindén höjde en majoritet på 57 procent av de förvaltade HSB-föreningarna sin årsavgift under det första kvartalet i år. Risken för de föreningar som höjt avgiften senare är att de kan behöva göra flera höjningar under samma år, eftersom lånen löper ut och fler räntehöjningar väntas ske i höst. De höga avgifterna som väntar spås bli en utmaning för många föreningar, som inte är beredda på de kommande kostnaderna.&nbsp;&nbsp;</p><p>– Man måste titta på varje enskild förening men med dagens ränta, kostnadsökningar på vatten, fjärrvärme och sophämtning så ser vi ett behov av att höja avgifterna med 40–50 procent i genomsnitt, säger Johan Lindén.<br></p><p><br></p><p>Även Jonas Gustavsson, som är expert på ekonomisk förvaltning på Nabo, ser att ekonomiska problem kan vänta föreningarna på sikt.&nbsp;</p><p>– Det krävs väldigt stora avgiftshöjningar och än så länge har vi inte sett något av det som jag tror kommer att krävas för att svälja inflations- och räntehöjningar, säger han.</p>'
template: articles/article
sponsored: false
hide_from_home: false
artikel_typ: nyhet
views: 3804
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - tt
  - hemnet
  - toppnyhet
  - avgift
  - räntehöjningar
  - förening
id: 6a6ef397-5303-483e-8407-989e23f8fbd5
