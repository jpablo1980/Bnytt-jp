title: 'SEB tror på fortsatt stigande bopriser – även under 2022'
ingress: |
  <p>I senaste Nordic Outlook från SEB bedömer banken att prisutvecklingen på svensk bostadsmarknad fortsätter uppåt ett bra tag till, samtidigt som uppgången väntas bromsa in under nästa år.
  </p>
  
intro_image: /assets/img/37017779-bostader-husfasader-bostadshus-flerbostadshus.jpg
long_form:
  -
    type: text
    text: '<p>Under förra veckan släppte banken SEB rapporten “Nordic Outlook, maj 2021” som innehåller prognoser med fokus på det ekonomiska läget i norra Europa. Där ingår bland annat en del om hur svensk bostadsmarknad förväntas utvecklas framöver. <br><br>I allmänhet tror banken på en stark återhämtning av svensk ekonomi under andra halvan av innevarande år. Vidare väntas Sveriges Riksbank dra ned på köpen av obligationer före Fed (USA:s centralbank) och ECB (Europeiska centralbanken). Reporäntan, den svenska styrräntan, beräknas bli kvar på noll procent under kommande år trots att inflationen spås ligga på en låg nivå.&nbsp; <br><br>När det kommer till bostadsinvesteringar i landet ser de ut att kunna stiga framöver, efter några år av nedgångar. Offentliga investeringar bedöms kunna bidra till denna utveckling. <br><br>Enligt den senaste Nordic Outlook ser utsikterna för en fortsatt boprisuppgång ljusa ut på nationell nivå. Under årets första kvartal uppges bostadspriserna ha stigit med nära fem procent i snitt (säsongsjusterat) sedan december ifjol och på årsbasis noterades en uppgång om 15 procent i mars i år. Sammantaget är bankens bedömning att priserna kommer öka med sju till åtta procent under 2021 och att noteringen för nästa år landar på plus fem procent. <br><br>Orsaker till den förväntade inbromsningen av uppgången vara att amorteringskravet återinförs i augusti och att uppdrivna prisnivåer talar för att takten på prisuppgången kommer att bli lägre.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1280
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SEB
  - 'Nordic Outlook'
  - Riksbanken
  - Toppnyhet
id: 793c4bb7-ac85-4ddf-b8e4-f1951a31a43b
