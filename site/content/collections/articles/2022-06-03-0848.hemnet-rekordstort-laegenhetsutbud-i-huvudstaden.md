title: 'Hemnet: Rekordstort utbud av lägenheter i huvudstaden'
ingress: |
  <p>Aldrig tidigare har Hemnet haft så många aktiva annonser uppe för lägenheter i Stockholm en enskild månad som i maj 2022, så länge som sajten fört statistik. Utbudet var rekordstort både på läns- och kommunnivå.
  </p>
  
intro_image: /assets/img/img-4771-1654173690.jpg
long_form:
  -
    type: text
    text: '<p>Utbudet av lägenheter till salu i Stockholms län på bostadssajten Hemnet ökade betydligt i maj 2022 jämfört med månaden innan. Det är också den högsta noteringen för en enskild månad så långt tillbaka som sajten har insamlad statistik, alltså sedan år 2014. Även för Stockholms kommun syns samma trend. <br><br>I april i år uppgick antalet aktiva lägenhetsannonser på Hemnet till 8 219 på länsnivå, för att en månad senare uppgå till 9 844. För Stockholms kommun landade noteringen för april på 4 291 och i maj uppgick antalet till 5 217. <br><br>Under fjolårets majmånad låg 9 361 lägenheter i Stockholms län ute till salu på sajten, samtidigt som noteringen för Stockholms kommun blev 4 989. Noteringarna för samma månad år 2019, innan pandemin, landade på 9 553 respektive 4 895. <br><br>Det näst största utbudet på länsnivå sedan 2014 noterades i september 2020 då det fanns 9 753 aktiva lägenhetsannonser på sajten. På kommunnivå blir motsvarande notering den för oktober 2017 då utbudet uppgick till 5 195.<br><br></p>'
  -
    type: image
    photo: /assets/img/erik_holmber_hemnet.png
    caption: 'Hemnets analytiker Erik Holmberg. Pressbild Hemnet'
    size: Normal
  -
    type: text
    text: |
      <p>Enligt Hemnets analytiker Erik Holmberg finns det sannolikt en koppling mellan utbudsökningen i Stockholmsområdet och den senaste tidens räntehöjningar.</p><p>– Detta hänger samman med en marknad som påverkats av ränteökningen och den förmodade brantare räntebanan. Sannolikt gör ränteändringen att fler tidigarelägger sin försäljning. Det är ett mönster vi sett förut när marknaden förändras och fler börjar tro på nedåtgående bostadspriser. 
      
      Vi har nu gått över till vad man kan kalla köparens marknad med en betydligt större konkurrens för säljarna. Då är det viktigt att ha realistiska prisförväntningar om man vill ha sin bostad såld, säger han i en kommentar till Bostadsrättsnytt.<br><br></p>
      
  -
    type: image
    photo: /assets/img/utbud-lan.png
    size: Normal
  -
    type: image
    photo: /assets/img/utbud-kommun.png
    size: Normal
  -
    type: text
    text: '<p><i>Källa: Utbudsstatistik från Hemnet</i></p>'
template: articles/article
sponsored: false
hide_from_home: false
artikel_typ: nyhet
views: 448
puff_font_size: 24
article_font_size: 24
topnews_font_size: 42
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Hemnet
  - Toppnyhet
id: 759b21c7-9d70-4ea3-a20a-edf5fbfb5116
