title: 'Höghus i trä uppförs i Hagastaden'
ingress: |
  <p>Cederhusen från Folkhem, ett av världens största trähusprojekt, har byggstartat i Hagastaden, Stockholm. I fyra torn av massivträ ska totalt 234 bostadsrätter inrymmas.
  </p>
  
intro_image: /assets/img/bilder_nyheter/cederhusen_folkhem.jpg
long_form:
  -
    type: text
    text: '<p>Nu har Folkhem startat bygget av Cederhusen i Hagastaden i Stockholm, ett av världens största trähusprojekt. Cecilia Seavers, affärschef hos Folkhem, berättar för Bostadsrättsnytt att det första spadtaget togs i förra veckan. Av ett tidigare pressmeddelande om projektet framgår att bostadsutvecklaren Veidekke står för både projektutveckling och genomförande. <br><br>Enligt Veidekke Bostads hemsida ska försäljningen av projektets 234 bostadsrätter starta under kvartal fyra i år. <br><br>Av pressmeddelandet framgår också att Cederhusens stomme till största delen ska byggas i massivträ, de första två planen av betong. Projektet kommer att inrymma två kvarter, Bologna och Humboldt, med en total bruttoarea på omkring 21 500 kvadratmeter. <br><br>Cederhusen planeras bestå av fyra torn innehållande upp till 13 våningar. De ska uppföras vid området där Hälsingegatan korsar Hagaesplanaden, ovanpå tunnlarna för E4/E20 och Värtabanan. Att projektet går att genomföra på den platsen beror på att husen till stor del ska beså av trä, ett relativt lätt byggmaterial. En framtida tunnelbaneuppgång planeras också i närheten, vid Hagaplan.&nbsp;&nbsp;<br><br>Och just trä som material har fler fördelar än att bara vara lätt. Enligt Veidekke&nbsp;Bostads hemsida är trä det enda förnyelsebara byggmaterialet som finns. Och det binder koldioxid, en egenskap som bidrar till att kompensera för de utsläpp som husbyggen av denna typ orsakar.&nbsp; &nbsp;<br><br><i>Uppdaterad FEB 27, 2019&nbsp;</i></p>'
template: articles/article
sponsored: false
artikel_typ: nyhet
views: 1310
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 28
link: '1'
categories: nyproduktion
tags:
  - Veidekke
  - Folkhem
  - Toppnyhet
id: da69b637-a2a2-4eb4-ac54-b3548c524bba
