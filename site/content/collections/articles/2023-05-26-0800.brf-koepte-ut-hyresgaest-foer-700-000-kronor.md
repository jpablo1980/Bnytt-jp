title: 'Brf köpte ut hyresgäst för 700 000 kronor'
ingress: |
  <p>En bostadsrättsförening i Stockholm ville vräka en hyresgäst redan 2016. Efter en tur upp i hyresnämnden fick hyresgästen bo kvar, men nu har föreningen köpt ut denne för 700 000 kronor. Detta skriver Hem & Hyra.
  </p>
  
intro_image: /assets/img/mostphotos/20098443-fasad.jpg
long_form:
  -
    type: text
    text: '<p>För sju år sedan ville en bostadsrättsförening söder om Stockholm vräka en hyresgäst. Föreningen påstod att hyresgästen olovligen hyrt ut bostaden i andra hand och uppgav detta som skäl till vräkningen, skriver<a href="https://www.hemhyra.se/nyheter/fick-inte-vraka-kvinna-betalade-henne-700-000-kan-bli-olustigt"> Hem &amp; Hyra</a>.<br><br><br>Hyresgästen tog upp ärendet i hyresnämnden och fick där rätt och kunde bo kvar. Hem &amp; Hyra skriver att bostadsrättsföreningen år 2020 sa upp dennes kontrakt, av liknande orsak som tidigare, varpå hyresgästen återigen tog ärendet till rätten. Där vann hyresgästen och fick ha kvar sin bostad. Föreningen ville ändå se att hyresgästen flyttade och erbjöd 700 000 kronor om denne lämnade bostaden. Enligt ett beslut i hovrätten har hyresgästen nu tackat ja till att flytta i juli.</p><p>&nbsp; <br><br>Susanna Skogsberg, före detta föbundsjurist på Hyresgästföreningen, säger till tidningen att det inte är olagligt att köpa ut en hyresgäst men att det ändå kan skapa problem.</p><p>– Man förlorar ju sitt hem, så det är klart att det är ett svårt ställningstagande. I vissa situationer kan man känna sig mer eller mindre tvingad att acceptera en sådan här lösning, till exempel när fastighetsägarna sätter det i system och försöker få bort alla hyresgäster, säger Susanna Skogsberg. <br><br><br>Susanna Skogsberg menar att det kan vara olustigt att bo kvar i en förening där de vill bli av med en. Hon berättar vidare att det kan vara bra för bostadsrättsföreningar att få bort hyresgäster då de istället kan sälja lägenheterna och på så sätt få in pengar.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 3237
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - toppnyhet
  - hemhyra
  - vräkning
  - hyresnämnden
id: 19cfa40d-10cf-4f77-a122-fd55dbbb2625
