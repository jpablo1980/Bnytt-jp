title: 'Stockholm: Inflytt i HSB Brf Silverskatten i Sigtuna – osålda lägenheter hyrs ut'
ingress: |
  <p>Inflyttningen i HSB:s nyproduktionsprojekt Brf Silverskatten i Sigtuna utanför Stockholm har påbörjats och osålda bostadsrätter i projektet är tänkta att hyras ut. Detta enligt uppgift från HSB Stockholm.
  </p>
  
intro_image: /assets/img/skarmavbild-2023-08-08-kl.-17.47.41.png
long_form:
  -
    type: text
    text: '<p>En osäker bostadsmarknad gör att många köpare väljer att avvakta med förvärv. Det har lett till att bostadsutvecklaren HSB Stockholm nu väljer att hyra ut osålda bostadsrätter i Brf Silverskatten, en förening med nyproducerade lägenheter i Sigtuna kommun.<br><br></p>'
  -
    type: image
    photo: /assets/img/skarmavbild-2023-08-08-kl.-17.46.29.png
    caption: 'Visionsbild Brf Silverskatten i Sigtuna. Pressbild HSB'
    size: Normal
  -
    type: text
    text: '<p>Föreningens lägenheter finns i nya stadsdelen Sigtuna Stadsängar. I slutet av juni gick HSB ut med att osålda bostäder kunde bli aktuella för uthyrning i samband med inflyttning sommaren 2023. Målgruppen uppges vara tidigare anmälda, nya bosparare och intressenter. Sista dag för intresseanmälan är den 18 augusti, enligt uppgift från HSB:s pressavdelning.<br><br>Uthyrningsperioden varar i maximalt fyra år och hyresgästerna kan när som helst under den tiden köpa loss bostadsrätten. Hyrorna ska vara satta i nivå med bruksvärdeshyran i området.<br>– Det här är ett ypperligt tillfälle att prova att bo i området, och samtidigt invänta en stabilare bostadsmarknad, säger HSB Stockholms affärsområdeschef Anders Joachimsson i ett pressmeddelande från utvecklaren.<br><br>I samband med att möjligheten till hyrköp lanserades denna sommar var 25 lägenheter osålda och därmed aktuella för uthyrning. För hälften av de sålda bostäderna påbörjades inflytten vid mitten av juni och för resterande del kommer den ske vid månadsskiftet augusti/september.<br><b><br>Mottogs erbjudandet som förväntat?<br></b>– Det är lite för tidigt att svara på. Ansökningstiden går ut längre fram i augusti, så fler intressenter kan tillkomma. I nuläget har vi fått in ett hundratal intresseanmälningar, säger Anders Joachimsson till Bostadsrättsnytt.<br><b><br>Kan det bli aktuellt för HSB att hyra ut osålda bostadsrätter i fler nyproduktionsprojekt i Stockholmsområdet?<br></b>– Det finns inga sådana planer just nu. Vi vill utvärdera intresset och utfallet i brf Silverskatten innan vi eventuellt provar modellen i andra projekt, säger Anders Joachimsson.</p>'
template: articles/article
sponsored: false
hide_from_home: false
artikel_typ: nyhet
views: 391
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'HSB Stockholm'
  - Toppnyhet
id: 3916d186-13ec-4e41-acc4-c823abce8847
