title: 'FI: Antalet nya bolånetagare har minskat betydligt'
ingress: |
  <p>Hösten 2023 tog betydligt färre hushåll nya bolån än tidigare år. Det visar Finansinspektionens (FI) senaste bolånerapport. Där framgår också att boköparna förvärvat billigare objekt och lånat mindre.
  </p>
  
intro_image: /assets/img/finansinspektionenlm.jpeg
long_form:
  -
    type: text
    text: '<p>Nyligen släppte myndigheten Finansinspektionen (FI) sin årliga bolånerapport. Fokus ligger på nya bolånetagare hösten 2023 och resultaten från undersökningen visar att den höga räntan fortsatt att sätta press på hushållen. Kristian Åström som är ekonomikommentator på Sveriges Radio (SR) ger följande kommentar om utvecklingen i ett inslag i SR-sända Ekonomiekot.<br>– Ränteutgifterna ökar och det vet vi ju från många andra undersökningar, men det får ju också som effekt då att eftersom det blir en dyrare och högre månadskostnad så kan du ju inte låna lika mycket och detta påverkar också då handeln med fastigheter, bostadsrätter och villor, och den har ju gått ned kraftigt. <br><br>Han tillägger att nedgången också syns i undersökningen där resultaten bygger på tvärsnitt under en kortare period. Antalet nya bolånetagare har minskat betydligt jämfört med tidigare år, från omkring 25 000 hösten 2022 ned till 16 000 hösten 2023. Enligt FI speglar det läget för svensk ekonomi och den generellt sett lägre aktiviteten på bostadsmarknaden.<br><br>Rapporten visar också att bostadsköparna förvärvade billigare bostäder än tidigare och att de tog mindre lån. För de som tog nytt bolån och amorterade på det så gick i snitt 18 procent av den disponibla inkomsten till boräntor och amorteringar, vilket är en ökning med sju procent jämfört med under åren 2017–2021 då räntorna också var lägre.<br><br>Samtidigt som den totala utlåningen till hushållen ser ut att ha stannat av så ligger hushållens skuldsättning fortsatt på en hög nivå, konstaterar FI i ett pressmeddelande. <br>– En bostadsköpare får i dag vara beredd att lägga en större del av sin inkomst på ränteutgifter jämfört med de senaste åren. Det påverkar både hur många hushåll som kan låna och hur mycket de vill låna. Men även om utlåningen till hushållen har stannat av är hushållens totala skuldsättning fortsatt på en hög nivå. Det har vi ögonen på, säger myndighetens generaldirektör Daniel Barr.</p>'
template: articles/article
sponsored: false
hide_from_home: false
artikel_typ: nyhet
views: 76
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - SR
  - FI
id: 20e5032d-e2c1-4a6a-93e5-f4ef0e4f4c54
