title: 'SBAB: Uppåt för bopriser i två storstäder'
ingress: |
  <p>Under december 2021 ökade lägenhetspriserna i Storstockholm och Storgöteborg medan resultatet för Stormalmö blev negativt. Det visar ny statistik från SBAB.
  </p>
  
intro_image: /assets/img/jul.jpg
long_form:
  -
    type: text
    text: '<p>Enligt SBAB:s och Booli:s prisindex HPI sjönk svenska lägenhetspriser på flera håll under december 2021. Nedgångar noterades i fyra av de totalt sex indexområden som SBAB bevakar. Samtidigt ökade priserna i två områden: Storstockholm och Storgöteborg där priserna gick upp med 0,1 procent respektive 1,2 procent. Månaden innan noterades minus 0,6 i Storstockholm och minus 0,3 i Storgöteborg. <br><br>För december noterades minus 2,3 procent i norra Sverige, i mellersta Sverige noterades minus 0,5 procent och för södra Sverige blev resultatet minus 0,4 procent. I Stormalmö sjönk lägenhetspriserna med minus en procent.<br>– Med undantag för Storgöteborg, ligger lägenhetspriserna nu under all time high i samtliga regioner. De senaste tre månaderna har lägenhetspriserna fallit med nästan sex procent i Norra Sverige. Här sticker prisfallet ut jämfört med övriga regioner, säger Robert Boije, chefsekonom på SBAB.<br><br>I december 2020 minskade lägenhetspriserna i Storstockholm med minus två procent, i Storgöteborg noterades plus 0,4 procent och i Stormalmö blev resultatet plus 2,2 procent.<br></p><p><br></p><p>SBAB Booli Housing Price Index (HPI) är ett boprisindex från banken SBAB:s bostadssajt Booli vilket uppdateras en gång per månad. I beräkningen av prisindexet ingår variabler som bostädernas storlek, taxeringsuppgifter, tomtstorlek, antal rum, våning, månadsavgift till föreningen med mera. Den slutprisdata som används uppges bygga på uppgifter om verifierade slutpriser från mäklare och lagfarter samt sista bud.</p>'
template: articles/article
sponsored: false
hide_from_home: false
artikel_typ: nyhet
views: 165
puff_font_size: 24
article_font_size: 24
topnews_font_size: 48
clicks: 0
link: '1'
tags:
  - SBAB
  - Booli
id: 2d580341-af66-4177-b3ae-8635184a485f
