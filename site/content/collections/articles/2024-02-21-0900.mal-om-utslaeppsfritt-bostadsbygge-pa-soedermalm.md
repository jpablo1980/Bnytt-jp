title: 'Mål om utsläppsfritt bostadsbygge på Södermalm'
ingress: |
  <p>Just nu har Stockholms stad ett projekt igång med 1 240 nya lägenheter i området Persikan på Södermalm och kommunen har som mål att bygget ska vara helt utsläppsfritt. Detta enligt ett pressmeddelande.
  </p>
  
intro_image: /assets/img/9f784977-987b-482f-8128-0c7b431d51ff-w_960.jpg
long_form:
  -
    type: text
    text: '<p>På östra Södermalm i Stockholm ligger ett kvarter vid namn Persikan där kommunen bygger en ny stadsdel, ett projekt som <a href="https://bostadsrattsnytt.se/nyheter/nyproduktion/2019-01-18-sju-nya-bostadskvarter-pa-oestra-soedermalm">Bostadsrättsnytt</a> skrivit om tidigare. Totalt ska det inrymma sju nya bostadskvarter med totalt 1 240 nya lägenheter; 665 hyresrätter och 575 bostadsrätter. <br><br>Enligt ett pressmeddelande från Stockholms stad har kommunen som mål att bostadsbygget ska vara helt utsläppsfritt. Bland annat ska både maskiner och verktyg som används drivas på el. <br><br>Den första eldrivna maskinen på plats var Hjulgrävaren Elsa med en vikt på 18 ton. För att smidigt kunna ladda maskiner och verktyg vid dagens slut kommer det att installeras en större laddstation vid bygget för snabb och simultan batteriladdning. <br>– I sommar kommer alla maskiner vi behöver att vara på plats, säger byggprojektledare Johanna Stjernström som ansvarar för genomförandet från exploateringskontoret, i pressmeddelandet. <br><br>Projektet kommer övervakas av Kungliga tekniska högskolan (KTH), vilket möjliggjörs via bidrag från Energimyndigheten. Under en period på fyra år ska energi- och utsläppsbesparingar utvärderas. KTH kommer även titta närmare på skillnaden i driftskostnad mellan eldrift och traditionell fossildrift. <br><br>I pressmeddelandet ger även miljö- och klimatborgarrådet Åsa Lindhagen (MP) en kommentar om kommunens övergripande miljömål:<br>– Stockholm ska vara helt fossilfritt till 2040 med delmålet att Stockholms stads organisation ska vara fossilfritt redan 2030. Det här projektet är en viktig pusselbit i den resan. Jag är riktigt imponerad av hjulgrävaren Elsa som har en batteritid på 10-15 timmar per laddning. Utvecklingen går fort nu.</p>'
template: articles/article
sponsored: false
hide_from_home: false
artikel_typ: nyhet
views: 111
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: energi-och-miljo
tags:
  - 'Stockholms stad'
  - Toppnyhet
id: fbcf697f-078a-40c9-ba8e-ee61e520d14d
