title: '2020 rekordår för bostadsmarknaden – trots pandemin'
ingress: |
  <p>2020 var ett minst sagt annorlunda år med en stor oro runt om i världen. Pandemin har dock inte påverkat bostadsmarknaden negativt då intresset för bostäder har legat på rekordnivåer, enligt Hemnets årskrönika.
  </p>
  
intro_image: /assets/img/mostphotos/37019192-bostader-husfasader-bostadshus.jpg
long_form:
  -
    type: text
    text: '<p>I början av året bredde coronaviruset ut sig och pandemin blev ett faktum. Det skapade en oro i samhället och många förlorade sina jobb. Bostadsmarknaden gick ner en aning under våren, i både pris och omsättning. Men under sommaren återhämtade sig marknaden och på hösten nådde priserna nya rekordnivåer. <br>– Trots att 2020 har varit ett dramatiskt år med oro och osäkerhet i omvärlden har det kommit ut ungefär lika många bostäder på marknaden som förra året. Antalet sålda bostäder under året har också ökat för både bostadsrätter och villor. Det är särskilt tydligt att efterfrågan på villor och fritidshus har ökat med snabbare säljtider och rekordlågt utbud, säger&nbsp;Erik Holmberg, marknadsanalytiker på Hemnet, i ett pressmeddelande.&nbsp;</p><p><br></p><p>I Hemnets årskrönika går det att läsa att coronapandemin påverkat människors preferenser när det kommer till boendet. I en undersökning som bostadssajten genomförde i juni svarade 31 procent att pandemin förändrat tanken på vilken typ av hem de vill ha. <br>– 2020 var året då bostaden blev mittpunkten i mångas liv. Och att många spenderar mer tid i hemmet verkar påverka människors bostadspreferenser. Vi ser en ökad längtan efter mer boyta, tillgång till trädgård och möjlighet till hemmakontor. Om dessa effekter kommer att bestå även efter att pandemin avtar återstår att se. Det är dock inte en orimlig gissning att exempelvis hemarbete kommer att fortsätta att vara en trend vilket kan påverka på bostadsmarknaden även på längre sikt, säger&nbsp;Staffan Tell, talesperson på Hemnet.</p><p><br></p><p>Under 2020 var utbudet av bostadsrätter rekordhögt. Antalet nya bostadsrätter på marknaden steg med fem procent. Ett annat rekord var antalet besök på Hemnet, som i september uppmättes till 72,6 miljoner. Under juli noterades 30 procent fler besök än samma månad i fjol.</p>'
template: articles/article
sponsored: false
hide_from_home: false
artikel_typ: nyhet
views: 339
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - hemnet
  - årskrönika
  - pandemi
  - corona
  - toppnyhet
id: 5f3e33e7-672c-4f2d-b466-5ee59eedd175
