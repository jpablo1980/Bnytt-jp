title: 'Nordea: Fallande bopriser under 2023 och nedgång för bobyggandet'
ingress: |
  <p>I en ny konjunkturrapport förutspår banken Nordea ytterligare boprisfall i år och endast en tredjedel så många byggstarter för bostäder som under 2021.
  </p>
  
intro_image: /assets/img/60413864-gothenburg-sweden-september-01-2022-early-morning.jpg
long_form:
  -
    type: text
    text: '<p>Nordea spår fortsatt boprisnedgång i Sverige under 2023. Det framgår av en ny konjunkturrapport från storbanken. Totalt väntas priserna sjunka med sju procent från dagens nivåer. Sedan toppen i fjol har de hittills fallit med 13 procent, en utveckling banken beskriver som en avkylning på bostadsmarknaden. <br><br>Till följd av detta ska bostadsbyggandet i landet ha minskat kraftigt och väntas fortsätta nedåt under 2023. Enligt Nordeas prognos kommer 22 500 bostäder påbörjas i år, vilket endast motsvarar en tredjedel av antalet bostäder som byggstartades under 2021.<br><br>Samtidigt bedöms de åtstramningar som flera länders centralbanker gjort på kort tid, nu kunna få genomslag i den ekonomiska utvecklingen och kunna påverka inflationen. Men någon paus i räntehöjningarna ser inte ut att bli aktuell förrän centralbanker ser tydligare tecken på att åtgärderna fått avsedd effekt. Enligt Nordea finns därmed en risk för att centralbanker tar i för hårt.&nbsp;</p><p>– Vi ser allt tydligare signaler om att penningpolitiken biter. Nu gäller det att ha örat mot rälsen och lyssna till företagen där många tydligt indikerar en vikande efterfrågan och ett ökat behov av att skära i kostnader. Det är illavarslande för bland annat sysselsättningen, säger Nordeas chefekonom Annika Winsth i ett pressmeddelande från banken.</p>'
template: articles/article
sponsored: false
hide_from_home: false
artikel_typ: nyhet
views: 351
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Nordea
id: d3595f1a-9cc2-436d-b366-21a64388316c
