title: 'Långt mellan säljare och köpare på bomarknaden i Stockholm'
ingress: |
  <p>Skillnaden mellan säljares och köpares prisförväntningar på bomarknaden i huvudstaden är stor, rapporterar SvD. Säljare förväntar sig fortfarande att få ungefär lika mycket som i början av året, vilket mäklare bedömer som orimligt.
  </p>
  
intro_image: /assets/img/vasastan.png
long_form:
  -
    type: text
    text: '<p>Priserna på bostäder i Stockholm har <a href="https://bostadsrattsnytt.se/nyheter/boprisutveckling/2022-06-30-fortsatt-nedat-foer-bostadsraettspriser-i-huvudstaden">gått ned</a> under våren och utvecklingen ser ut att fortsätta åt det hållet. Enligt tidningen Svenska Dagbladet (SvD) ligger bopriserna i huvudstaden nu på en lägre nivå än vid samma tid ifjol, undantaget de preliminära siffrorna för juli, och mäklare menar att säljare på marknaden måste överväga att acceptera ett lägre slutpris än de tänkt sig.&nbsp; <br><br>Ovanligt hög inflation i landet samt att många banker höjt sina räntor på bolån, har fått som följd att hushållens boendekostnader skenat och att det blivit svårare att ta bolån. Samtidigt står säljare och köpare på bomarknaden långt ifrån varandra när det kommer till förväntningar på slutpris. Det uppges i SvD:s artikel vara en bedömning som många fastighetsmäklare delar. <br><br>Köpare går nu mer försiktigt fram än tidigare eftersom de tror att priserna kommer sjunka ytterligare, medan de som tänkt sälja sin bostad förväntar sig ett slutpris på ungefär samma nivå som liknande objekt såldes för i början av året. <br>– Vi ser att säljare har förväntningar i linje med vad ens grannar sålde för ett halvår sedan. Det är dessvärre inte rimligt och man måste förflytta sin förväntan till nutid, säger Svensk Fastighetsförmedlings vice vd Erik Wikander till SvD.<br><br>Av artikeln framgår också att förväntningar på lägre bopriser skulle kunna bli självförverkligande, speciellt om dagen höga utbud blir större. Det förutsätter i så fall att köparna på marknaden väntar ut säljarna till dess att de accepterat ett lägre pris. <br><br>Erik Wikander tror att en jämvikt på bostadsmarknaden, att köpare och säljare når varandra, kan komma att uppnås om några månader och att prisnivån då sjunkit.&nbsp; <br>– Troligtvis kommer det handla om en nedgång på 10–15 procent från toppen vi såg för ett halvår sedan, tillägger han.&nbsp; <br><br>En annan mäklarbyrå som SvD varit i kontakt med är Bjurfors, och då via deras regionchef Christina Henriksson. Enligt henne bör säljare ha realistiska förväntningar och “inte hålla på affären alltför länge”.<br>– Risken är stor att det där drömbudet aldrig kommer och att det i stället slutar med att du får mindre betalt. Det är inte omöjligt att vi ser ett ännu större utbud efter sommaren, säger hon till tidningen.</p>'
template: articles/article
sponsored: false
hide_from_home: false
artikel_typ: nyhet
views: 708
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - SvD
  - 'Svensk Fastighetsförmedling'
  - Bjurfors
id: 44a5ffcc-211f-4e0c-9e99-0f5ed44c8e02
