title: 'Kronofogden varnar för kapning av brf:er'
ingress: |
  <p>Antalet fall liknande Brf Ida växer hos Kronofogden, som nu går ut och varnar för att fler oseriösa aktörer tar över föreningar. Det skriver Sydsvenskan.
  </p>
  
intro_image: /assets/img/mostphotos/23748998-malmo.jpg
long_form:
  -
    type: text
    text: |
      <p>Myndigheten Kronofogden har just nu flera ärenden på sitt bord liknande Brf Ida i Malmö, ett fall som <a href="https://bostadsrattsnytt.se/nyheter/ovrigt/2018-08-24-att-plundra-en-bostadsrattsforening-om-nar-brf-ida-blastes-pa-en-formogenhet">Bostadsrättsnytt</a> tidigare skrivit om. Ärendena handlar om bostadsrättsföreningar som misstänks ha kapats och misskötts ekonomiskt på olika sätt. Det rapporterar tidningen Sydsvenskan, som även uppmärksammat ett annat fall i Malmö, där en brf länge kontrollerats av en tidigare kommunpolitiker från Centern. <br><br>Föreningen har bostadsrätter i ett hus kallat Kinesiska muren, där han suttit i styrelsen och samtidigt låtit sitt företag ansvara för brf:ens ekonomi och skötseln av dess fastighet. Men enligt Sydsvenskan har föreningen varken deklarerat eller lämnat in någon årsredovisning på sex år.  
       
      De som är medlemmar i föreningen har ingen aning om vart pengarna som de betalat tagit vägen. <br><br>Det har nu gått så långt att Kronofogden fattat beslut om utmätning i syfte att kunna påbörja en tvångsförsäljning av fastigheten, vilket innebär att föreningens hus blir föremål för en exekutiv auktion. Föreningens bostadsrätter omvandlas sedan till hyresrätter.  
      
      Myndigheten Kronofogden varnar nu för kapning av bostadsrättsföreningar, och efterlyser lagstiftning som kan motverka fenomenet. <br><br>Christopher Berg på Kronofogdens enhet för specialindrivning, säger till Sydsvenskan att de “ser en tendens” där fler oseriösa aktörer tar sig in i föreningar och ser till att hamna i styrande positioner. Det får i sin tur förödande konsekvenser för medlemmarnas privatekonomi.</p>
      
template: articles/article
sponsored: false
artikel_typ: nyhet
views: 22384
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 31
link: '1'
categories: bostadsmarknad
tags:
  - Sydsvenskan
  - Kronofogden
  - 'Brf Ida'
  - Toppnyhet
id: e5d20e66-46d3-4011-a8db-d40fc5674306
