title: 'Positiv utveckling för bopriser i landet'
ingress: |
  <p>Bostadsrätterna i landet blev i snitt en procent dyrare under oktober. Bland storstäderna var det i Stor-Stockholm som priserna steg mest. Det visar den senaste mätningen från Svensk Mäklarstatistik.
  </p>
  
intro_image: /assets/img/mostphotos/25167044-bostadshus-i-solna.jpg
long_form:
  -
    type: text
    text: '<p>I oktober gick priserna på bostadsrätter i Sverige upp med en procent i snitt. Utvecklingen i storstäderna skiljde sig åt en del. I Stor-Stockholm gick priserna upp med två procent, samtidigt som en nedgång om en procent noterades&nbsp;i både Stor-Malmö och centrala Göteborg. Och på flera håll stod priserna stilla; i centrala Stockholm, centrala Malmö och i&nbsp;Stor-Göteborg. Detta enligt&nbsp;Svensk Mäklarstatistik. <br><br>Under årets tio första månader såldes det 94 500 bostadsrätter i Sverige, vilket är fler än samma period ifjol. <br>– Trenden med omfattande antal försäljningar fortsätter. I oktober såldes tre procent fler bostäder än samma månad förra året och hittills i år har det sålts fyra procent fler bostäder än förra året, säger&nbsp;Per-Arne Sandegren,&nbsp;analyschef på Svensk Mäklarstatistik, i ett pressmeddelande. <br><br>På årsbasis har priserna på bostadsrätter i landet gått upp med tre procent. Den senaste mätningen innehåller statistik som är baserad på försäljningen av 32 551 bostadsrätter under perioden augusti 2019 – oktober 2019.<br><br>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Den senaste tremånadersperioden jämförs med motsvarande period innan. Resultatet för den senaste månaden är preliminärt.<br><br>Statistiken tas fram månatligen av Statistiska Centralbyrån (SCB) på uppdrag av Svensk Mäklarstatistik.<br><br></p>'
  -
    type: image
    photo: /assets/img/bopriser.JPG
    size: Normal
  -
    type: text
    text: '<p><i>Källa: Svensk Mäklarstatistik</i></p>'
template: articles/article
sponsored: false
artikel_typ: nyhet
views: 221
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
id: 6582412b-4d73-43bb-b948-3beba0e92f3e
