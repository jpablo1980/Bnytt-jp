title: 'Bostadsrättshus i Malmö byggs med klimatpositiv betong'
ingress: |
  <p>I centrala Malmö växer ett nytt kvarter fram under namnet Triton och där ska Veidekke bygga ett hus med 42 bostadsrätter. Den klimatpositiva betongstommen i huset monteras av Finja Prefab, enligt ett pressmeddelande från företaget.
  </p>
  
intro_image: /assets/img/mostphotos/qiaee7acsbena5y0nxrq.jpg
long_form:
  -
    type: text
    text: '<p>Mellan Västra Hamnen och Gamla Väster, intill Malmö Saluhall, växer kvarter Triton fram. Det är ett nytt område i centrala Malmö där bostadsutvecklaren Veidekke nu ska uppföra ett hus med totalt 42 bostadsrättslägenheter. Projektet heter Neptuni Brygga och kommer vara tio våningar högt med ett trygghetsboende på de nedersta våningarna.&nbsp;</p><p><br>Finja Prefab anlägger betongstommen och gjuter även plattbärlag till huset. Av ett pressmeddelande från företaget framgår att betongstommen ska börja monteras i början av 2021. <br><br>Enligt Finja Prefabs hemsida finns det flera fördelar med den betongstomme som företaget erbjuder, som de valt att kalla "klimatpositiv". Till exempel uppges den ha goda isolerade egenskaper och en täthet som medför låg energianvändning. Stommen beskrivs även kunna återuppta koldioxid under sin livslängd och ska vara "fullt ut" återvinningsbar. Utöver det ska produktionen av betongstommarna ske lokalt, och företaget använder energi från egna vindkraftverk. <br><br>På hemsidan står det också att läsa att företaget har som mål att halvera sitt koldioxidutsläpp under tre år. De ska uppnå målet genom att minimera spill, byta till fossilfritt bränsle och återanvända material.<br>– Vi är glada för att vårt stomkoncept Hållbara hem är en del av den nya stadsdel som växer fram här och som präglas av sin närhet till både city och havet, med en skön blandning av byggnader, verksamheter och människor. Med vårt stomkoncept för bostäder får kunden en hållbar och energieffektiv betongstomme med minimalt underhållsbehov, säger Kaj Grönvall, vd på Finja Prefab, i pressmeddelandet. <br><br>Säljstart för projektet sker enligt Veidekkes hemsida under hösten 2020.</p>'
template: articles/article
sponsored: false
hide_from_home: false
artikel_typ: nyhet
views: 502
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: nyproduktion
tags:
  - veidekke
  - 'finja prefab'
  - betong
  - klimat
  - toppnyhet
id: 864e33ad-cca6-4655-a25a-5a407af395ee
