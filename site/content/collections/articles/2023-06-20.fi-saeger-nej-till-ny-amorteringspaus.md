title: 'FI säger nej till ny amorteringspaus'
ingress: |
  <p>I samband med offentliggörandet av en ny utredning från Finansinspektionens (FI) kopplad till amorteringskravet, konstaterade myndighetens generaldirektör Daniel Barr att det inte är aktuellt att införa någon tillfällig amorteringspaus i dagsläget. Det rapporterar SvD.
  </p>
  
intro_image: /assets/img/fi-lm.jpeg
long_form:
  -
    type: text
    text: '<p>Under förra veckan presenterade Finansinspektionen (FI) en ny utredning med koppling till amorteringskravet, där fokus legat på den tidigare amorteringspausen. Bland annat ska åtta banker ha undersökts och myndigheten kom fram till att åtgärden fungerat väl. Dock blir det inte aktuellt med någon ny paus i dagsläget, skriver Svenska Dagbladet (SvD) Näringsliv.<br><br>Att åtgärden infördes under pandemin berodde på att FI:s prognos pekade åt ett “mer eller mindre” fritt fall i ekonomin, men nu ser läget annorlunda ut.<br>– En sådan situation har vi inte i dag, och därför är det inte aktuellt för oss att införa det igen. Vi har tillsatt en utredning som ska se över amorteringskraven och se om det finns andra verktyg man kan använda i stället. Den utredningen kommer nästa år så får vi se vad som händer, säger myndighetens generaldirektör Daniel Barr till SvD.<br><br>Utredningen som FI:s generaldirektör hänvisar till i citatet ovan skrev <a href="https://bostadsrattsnytt.se/nyheter/bostadsmarknad/2023-04-19-regeringen-har-tillsatt-kommitte-ska-se-oever-amorteringskravet">Bostadsrättsnytt</a> om tidigare i år.<br><br>I valrörelsen handlade ett av Moderaternas vallöften om att införa en tillfällig amorteringspaus. När SvD frågar Finansmarknadsminister Niklas Wykman (M) om detta svarar han med att hänvisa tillbaka till FI.<br>– Frågan om huruvida en amorteringspaus ska införas i det befintliga regelverket äger Finansinspektionen.<br><br>Enligt SvD ska två banker, inom ramen för FI:s utredning av frågan, i remissvar ha framfört att de upplevt svårigheter med det nuvarande systemet för amorteringskravet. Skandia ska ha upplevt svårigheter med att sortera ut kunder med särskilda skäl som ska ha rätt att tillfälligt undantas från amorteringskravet. Och Danske Bank har efterfrågat tydligare regler samt en tydligare definition för vad som kan räknas som “särskilda skäl”.<br><br>Trots dessa synpunkter är ändå FI:s bild att systemet fungerat väl, generellt sett utifrån den aktuella undersökningen.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 377
puff_font_size: 24
article_font_size: 24
topnews_font_size: 42
clicks: 0
link: '1'
categories: bolan
tags:
  - SvD
  - Toppnyhet
  - FI
id: d5a4f683-1d56-4643-acbf-23693441ca56
