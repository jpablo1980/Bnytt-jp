title: 'Riksdagen vill att krav på bygganmälan för attefallshus slopas'
ingress: |
  <p>I mars röstade en majoritet av riksdagen igenom ett förslag från civilutskottet, om att uppmana regeringen att på prov slopa krav på anmälan och bygglov för uppförande av nya komplementbostadshus.
  </p>
  
intro_image: /assets/img/bilder_nyheter/Västerås_LM/Vallentuna/brf_skvadronhojden-v.jpg
long_form:
  -
    type: text
    text: '<p>I början av mars röstade Riksdagen bland annat igenom civilutskottets förslag om att uppmana regeringen att undanta komplementbostadshus, även kallade attefallshus, från krav på bygglov och anmälan. Istället för att gå på Bygglovsutredningens linje om att införa bygglovsplikt för nybyggnad av komplementbostadshus, föreslår utskottet att man åtminstone på prov låter byggnader av denna typ upp till en viss storlek få uppföras “utan krav på vare sig bygglov eller anmälan”. <br><br>Då vad som avses med “viss storlek” inte framgår i denna del av betänkandet, kan det antas att dagens maxmått för attefallshus i så fall blir tillämpliga. Enligt dokumentet får ett sådant hus tillsammans med eventuella övriga byggnader på tomten inte ha en större byggnadsarea än 30 kvadratmeter och taknockshöjden får inte överstiga fyra meter. Det är lite oklart om även byggnader med ytor upp till 50 kvadratmeter i områden utan detaljplan kan, eller föreslås kunna, räknas som komplementbostadshus.<br><br>Förslaget ska skickas vidare till regeringen som ett så kallat tillkännagivande, det vill säga en uppmaning som majoriteten i riksdagen står bakom.<br><br>I dagsläget krävs en anmälan för att få uppföra ett komplementbostadshus och åtgärden får inte påbörjas förrän byggnadsnämnden lämnat startbesked. I det ska nämnden till exempel ta ställning till om det planerade bygget kan antas uppfylla vissa krav i enlighet med Plan- och bygglagen (PBL).</p><p><br><b>Kort om attefallshus i brf</b><br><a href="https://bostadsrattsnytt.se/nyheter/ovrigt/2019-11-01-att-ha-hus-i-en-brf-del-2-om-huskoep-och-alternativ">Bostadsrättsnytt</a> har tidigare skrivit om komplementbostadshus som bostadsrätter i brf:er, samt om kritik som riktats mot konceptet. Vissa menar exempelvis att denna typ av bostadsrätter, även kallade studiohus, leder till överexploatering av villatomter. Samtidigt menar andra att det kan vara en bra dellösning på bostadsbristen. <br><br>Av Boverkets hemsida framgår att den som har ett enbostadshus eller tvåbostadshus även får uppföra attefallshus på sin tomt, förutsatt att de byggs 4,5 meter in från tomtgränsen. Husets användningsområde måste vara permanentbostad och det behöver ha de funktioner som ska finnas i en bostad.</p>'
template: articles/article
sponsored: false
hide_from_home: false
artikel_typ: nyhet
views: 1228
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Riksdagen
  - Regeringen
  - Boverket
  - Civilutskottet
  - Attefallshus
id: 582c429a-d156-4df4-bce3-9211f57c49ec
