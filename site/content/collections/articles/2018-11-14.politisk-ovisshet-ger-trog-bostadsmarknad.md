title: 'Politisk ovisshet ger trög bostadsmarknad'
ingress: |
  <p>Det har gått två månader sedan valet, men ännu saknar Sverige en regering. Det politiska dödläget skapar en växande osäkerhet på bostadsmarknaden, då svenskarna inte vet hur bostadspolitiken kommer att se ut.
  </p>
  
intro_image: /assets/img/mostphotos/25021782-bostader-fastigheter-bostadsomrade.jpg
long_form:
  -
    type: text
    text: '<p>I och med avsaknaden av en regeringsbildning vet de som går i köptankar inte vad som kommer att gälla. Kanske plockas amorteringskravet bort, eller så trappas ränteavdragen ned. Konjunkturen är ostadig och köparna blir osäkra kring bolån. </p><p>Att bostadsmarknaden blivit trögare märks på att försäljningarna tar längre tid. En del annonser ligger kvar i två veckor, medan andra stannar i månader. Även de ökända lockpriserna, som använts flitigt under några år, har ersatts av acceptpriser. Det stora utbudet av nyproducerade bostadsrätter blir också en utmaning för den kommande regeringen. </p><p>Enligt Fastighetsbyråns senaste mäklarpanel svarar en fjärdedel att det osäkra parlamentariska läget gjort konsumenterna mer oroliga.<br>– Just nu skulle bostadsmarknaden må bra av stabilitet, tydlighet och långsiktiga spelregler – och det är ju inget som valresultatet bjudit på hittills. Konsekvensen blir helt enkelt att vissa avvaktar med att byta bostad, säger Johan Engström, VD på Fastighetsbyrån, i ett pressmeddelande.</p>'
template: articles/article
sponsored: false
artikel_typ: nyhet
views: 804
puff_font_size: 24
article_font_size: 24
topnews_font_size: 48
categories: bostadsmarknad
tags:
  - Politik
  - Bostadsmarknad
clicks: 32
id: ebb6a09a-3839-4d23-91ad-0895ef6f67fc
