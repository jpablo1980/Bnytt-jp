title: 'Svea Symfoni vill bli Stockholms lyxigaste brf'
ingress: |
  <p>Behöver du hjälp med att vattna blommorna, barnpassning eller att ordna en eftermiddagsfika? Det fixar Svea Symfonis personal i Veidekkes lyxiga bostadsprojekt på Östermalm i Stockholm. Detta skriver StockholmDirekt.
  </p>
  
intro_image: /assets/img/mostphotos/16103431-starrangsringen.jpg
long_form:
  -
    type: text
    text: '<p>Intill Kungliga musikhögskolan på Östermalm ligger det snart färdigställda Svea Symfoni. Det är Veidekke som ligger bakom bygget, och i augusti börjar inflyttningen. I augusti nästa år ska alla 232 lägenheter vara bebodda. I dagsläget är 70 procent av bostäderna sålda.&nbsp;</p><p><br></p><p>I Svea Symfoni finns en värdinna som bemannar husets 600 kvadratmeter stora lounge. I loungeområdet finns bland annat mötesrum och vinautomat. En dag i veckan ordnar värdinnan eftermiddagsfika, och en annan dag lagar hon middag. Via värdinnan kan även personlig tränare och barnpassning bokas in. De flesta av tjänsterna som erbjuds i Svea Symfoni ingår i avgiften.<br>– Det här konceptet handlar mycket om att man ska få en bättre gemenskap med sina grannar. Nu ligger det på Östermalm och visst är det vissa tjänster som är mer exklusiva. Men som grundkoncept hade det här projektet lika gärna kunnat ligga i Högdalen, säger Erik Westling, projektansvarig på Veidekke Bostad, till StockholmDirekt.&nbsp;</p><p><br></p><p>Att köpa en av de 232 lägenheterna är inte helt gratis. En lägenhet med fem rum, på 138,5 kvadrat, kostar 17,5 miljoner kronor. En tvåa på 69,5 kvadrat kostar 6,6 miljoner kronor. Avgiften i Svea Symfoni ligger på 791 kronor per kvadratmeter och år, skriver StockholmDirekt.&nbsp;</p>'
template: articles/article
sponsored: false
artikel_typ: nyhet
views: 2343
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 19
link: '1'
categories: ovrigt
tags:
  - Veidekke
  - 'Svea symfoni'
  - Östermalm
id: 37af4068-f78d-4a1c-adba-2029be4ca3ca
