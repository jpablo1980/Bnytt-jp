title: 'Statlig utredning föreslår lägre insats vid köp av första bostaden'
ingress: |
  <p>Nu är den statliga utredningen om startlån till förstagångsköpare på bostadsmarknaden klar och resultatet har lämnats över till bostadsministern i form av ett betänkande. Bland annat föreslås att kravet på kontantinsats sänks. Detta enligt ett pressmeddelande.
  </p>
  
intro_image: /assets/img/33798236-rosenbad.jpg
long_form:
  -
    type: text
    text: '<p><a href="https://bostadsrattsnytt.se/nyheter/bolan/2022-03-31-manga-unga-vill-att-startlan-infoers">Bostadsrättsnytt</a> skrev nyligen om en undersökning från HSB som visade att cirka hälften av de unga vuxna vill se ett statligt startlån för förstagångsköpare på bostadsmarknaden. <br><br>Bakgrunden är regeringens utredning om att införa startlån för de som vill ta sig in på bostadsmarknaden, vilken nu är klar. Den fjärde april lämnade utredaren Eva Nordström över ett betänkande med resultatet till bostadsminister Johan Danielsson (S), enligt ett pressmeddelande från Finansdepartementet.<br><br>Utredningens uppdrag var bland annat att föreslå hur ett statligt startlån för förstagångsköpare borde utformas. Nästa steg blir att skicka ut betänkandet på remiss.<br>– Vi vet att det är många idag som har svårt att komma in på bostadsmarknaden. Regeringen har sett ett behov av åtgärder som underlättar inträdet inte bara på hyresmarknaden utan också den ägda bostadsmarknaden. Här skulle ett startlån kunna var en lämplig sådan åtgärd. Jag ser fram emot remissinstansernas synpunkter för att ta ställning till det utredningen har kommit fram till, säger bostadsminister Johan Danielsson i pressmeddelandet.<br><br>I betänkandet föreslås till exempel att startlånet garanteras av staten. Vidare ska bolåneaktörer kunna bevilja kreditvärdiga förstagångsköpare bolån på upp till 95 procent av bostadens värde, jämfört med det <a href="https://bostadsrattsnytt.se/nyheter/bolan/2021-07-06-fi-amorteringsfrihet-har-lett-till-stoerre-nya-bolan">nuvarande taket</a> på 85 procent. Lånebeloppet för denna grupp ska alltså tillåtas vara tio procentenheter högre än vad bolånetaket medger, vilket gör att den kontantinsats som krävs minskas från 15 procent ned till fem. <br><br>Bolåneaktörer som vill erbjuda startlån behöver betala en avgift för den statliga garantin i syfte att täcka statens kostnader för denna.<br><br>Vidare föreslås ett startlån maximalt kunna uppgå till 250 000 kronor per person. En ensamstående förälder med vårdnad om barn ska ges möjlighet att låna 500 000 kronor. Startlånet är tänkt för personer som under det senaste decenniet inte ägt en bostad i Sverige.<br><br>Utredningen har titeln "Startlån till förstagångsköpare av bostad" och ingår i serien Statens offentliga utredningar under beteckningen SOU 2022:12.</p>'
template: articles/article
sponsored: false
hide_from_home: false
artikel_typ: nyhet
views: 207
puff_font_size: 24
article_font_size: 24
topnews_font_size: 38
clicks: 0
link: '1'
categories: bostadsmarknad
tags:
  - Regeringen
  - Finansdepartementet
  - HSB
  - Toppnyhet
id: b6809bc2-e255-44be-9d60-f07ec92cf76c
