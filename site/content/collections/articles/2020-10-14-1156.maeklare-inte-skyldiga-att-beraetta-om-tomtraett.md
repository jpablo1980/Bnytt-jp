title: 'Mäklare inte skyldiga att berätta om tomträtt'
ingress: |
  <p>Om en bostadsrättsförening inte äger marken fastigheten står på utan betalar hyra till kommunen kan det bli en dyr historia när avgifterna höjs. Men mäklarna behöver inte berätta för lägenhetsspekulanter om brf:en står på en tomträtt eller inte, skriver Svenska Dagbladet.
  </p>
  
intro_image: /assets/img/mostphotos/6527632-stockholm-city.jpg
long_form:
  -
    type: text
    text: '<p>Att ett bostadsrättshus står på en tomträtt innebär att marken hyrs av kommunen. En avgift som kallas tomträttsgäld betalas regelbundet. Denna avgift höjs med jämna mellanrum vilket kan ge en chockhöjning av avgiften för bostadsrättsinnehavarna. <a href="https://bostadsrattsnytt.se/nyheter/ovrigt/2020-10-01-brf-er-pa-tomtraetter-kan-fa-rejaelt-hoejda-avgifter" target="_blank">Bostadsrättsnytt</a> har tidigare skrivit om detta med en brf i Göteborg som utgångspunkt.&nbsp;</p><p><br></p><p>Trots att det finns tusentals lägenheter som står på tomträtter får man knappt några träffar på Hemnet när man söker på ordet "tomträtt". När Bostadsrättsnytt testar att genomföra en sökning på lägenheter i hela Sverige dyker 24 resultat upp där ordet förekommer. I 19 av annonserna framhåller mäklaren att föreningen äger marken som fastigheten står på och att det inte finns risk för tomträttsavgäld. I tre fall berättar mäklaren att tomträttsavgälden är sänkt eller omförhandlad och i två fall är det otydligt vad som menas med tomträtt i annonsen.&nbsp;</p><p><br></p><p>Enligt Svenska Dagbladet (SvD) är inte mäklare skyldiga att berätta för lägenhetsköparen om föreningen står på en tomträtt eller inte. Detta har både Mäklarsamfundet och Fastighetsmäklarinspektionen fastslagit. År 2018 kom ett vägledande beslut angående tomträtter då en mäklare i Stockholms innerstad anmäldes för denne inte förmedlat informationen om att lägenheten som såldes stod på en tomträtt. Mäklaren i fråga hade fått två mejl skickade till sig från personen som anmält där det framgick att bostadsrätten hon sålde var med i en förening på en tomträtt. Mäklaren ansåg att det är köparens uppgift att ta reda på om det är tomträtt eller inte genom att exempelvis gå igenom årsredovisningen och utelämnade därför informationen.<br>–&nbsp;Fastighetsmäklarinspektionen konstaterade att det inte är frågan om en obligatorisk uppgift i objektsbeskrivningen och att mäklaren därför inte har någon skyldighet att ange detta i objektsbeskrivningen, säger Daniel Elm, jurist vid Fastighetsmäklarinspektionen, till SvD.</p><p><br></p><p>Samtidigt uppger Björn Wellhagen, vd för Mäklarsamfundet, att endast den mäklare som vet att en lägenhet ingår i en bostadsrättsförening som står på en tomträtt kan behöva förmedla informationen till köparen. <br>–&nbsp;Det avgörande är om detta har väsentlig betydelse för en köpare och om mäklaren känner till det, säger Björn Wellhagen till SvD.</p>'
template: articles/article
sponsored: false
hide_from_home: false
artikel_typ: nyhet
views: 3167
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'svenska dagbladet'
  - tomträtt
  - toppnyhet
id: e1e44a23-bddf-47d9-a693-ae2f5be2f6b7
