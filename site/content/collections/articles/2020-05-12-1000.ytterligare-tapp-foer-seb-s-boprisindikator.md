title: 'Ytterligare tapp för SEB:s Boprisindikator'
ingress: |
  <p>Den senaste Boprisindikatorn från SEB visar att andelen hushåll som tror på sjunkande bopriser nu ökat ytterligare. I april sjönk indikatorn med 67 punkter ned till minus 20, och i maj har alltså ytterligare ett tapp noterats.
  </p>
  
intro_image: /assets/img/mostphotos/5211027-bankkontor-seb.jpg
long_form:
  -
    type: text
    text: '<p>I SEB:s undersökning Boprisindikatorn undersöks bland annat hur svenska hushåll ser på bostadsmarknaden i landet. Förra månaden ökade andelen hushåll som förutspår lägre&nbsp;bopriser&nbsp;det kommande året. Indikatorn sjönk med 67 punkter på riksnivå för att landa på minus 20, något som då beskrevs som en historisk nedgång. Och även i maj har ett negativt resultat noterats, denna gång sjönk Boprisindikatorn med sex punkter ned till minus 26.&nbsp; <br><br>Bland regionerna har indikatorn sjunkit mest i Svealand (exklusive Stockholm) och i Skåne. Där noterades en nedgång om minus 40 enheter för vardera region, ned till minus 23 respektive minus 21. Den näst största nedgången noterades i Västra Götaland, med en minskning om 39 enheter ned till minus 28. I Stockholm blev resultatet minus 25, en nedgång med 36 enheter, tätt följt av Norrland med resultatet minus 24 från att ha legat på elva. I Östra Götaland sjönk indikatorn från 15 ned till minus 20.&nbsp; <br><br>Resultat på regional nivå redovisas som ett medelvärde av de två senaste månaderna. I vanliga fall bedöms detta bidra till statistisk stabilitet, men för nuvarande situation skickar SEB med en liten brasklapp via ett pressmeddelande.&nbsp; &nbsp;</p><p>“Det bidrar till statistisk stabilitet men vid särskilt stora och snabba förändringar, som de vi upplever den här våren, innebär det också en påtaglig eftersläpning i de regionala siffrorna vilket försvårar jämförelser med siffrorna för riket.”&nbsp;</p><p>– Pandemins ekonomiska konsekvenser fortsätter att fördjupas. Varsel, minskad tillväxt och stigande arbetslöshet har negativa konsekvenser på hushållens syn på hela ekonomin och bostadsmarknaden är inget undantag. Förra månadens nedgång i Boprisindikatorn var den största vi sett en enskild månad och den här månadens siffra stärker ytterligare bilden att sjunkande bostadspriser är att vänta, säger SEB:s privatekonom Jens Magnusson i pressmeddelandet.&nbsp;<br><br>Boprisindikatorn genomförs månatligen av Demoskop på uppdrag av SEB. Den senaste undersökningen är baserad på runt 1 000 webbintervjuer och genomfördes under perioden 28 april till 5 maj i år. Indikatorn visar på skillnaden mellan den andel som tror på stigande bopriser det kommande året och den andel som tror på fallande.&nbsp;<br></p>'
template: articles/article
sponsored: false
artikel_typ: nyhet
views: 1756
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SEB
  - Boprisindikatorn
  - Demoskop
id: 9abb41e9-da1d-444c-8698-84cb3c893cb4
