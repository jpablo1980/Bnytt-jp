title: 'Ny brf för seniorer planeras i Malmö'
ingress: |
  <p>På Elinegård i Malmö planerar Riksbyggen för en ny bostadsrättsförening för seniorer, Bonum Brf Sångstenen. Projektet säljstartade nyligen och preliminär inflytt är satt till våren 2023.
  </p>
  
intro_image: /assets/img/bonum-brf-sangstenen-2.jpg
long_form:
  -
    type: text
    text: '<p>Nyligen startade bostadsutvecklaren Riksbyggen försäljningen av 52 planerade seniorbostadsrätter i Bonum Brf Sångstenen på Elinegård i Malmö. Detta enligt ett pressmeddelande från utvecklaren. Samtliga lägenheter får antingen balkong eller uteplats och inflyttning kommer preliminärt att ske under våren 2023.&nbsp;<br>– Vi ser en stor efterfrågan på fler seniorbostäder som underlättar för bekymmerslöst och aktivt liv högt upp i åldrarna. Bostäderna i Bonum Brf Sångstenen får ett fantastiskt bra läge med närhet både till Limhamns ståtliga kalkbrott och Elinegårds nya stadsdelspark, säger Camilla Lundström som är sälj- och marknadsansvarig på Riksbyggen Bostad Sydväst i pressmeddelandet.<br><br></p>'
  -
    type: image
    photo: /assets/img/bonum-brf-sangstenen.jpg
    caption: 'Såhär kan köken komma att se ut i Brf Sångstenens bostadsrätter. Visionsbild Riksbyggen'
    size: Normal
  -
    type: text
    text: '<p>Bostäderna kommer att byggas i storlekarna ett upp till fyra rum och kök med boareor på mellan 39-99 kvadratmeter. <br>– Vi planerar nu för både smarta ettor, effektiva tvåor, lite mer generösa treor och rymliga fyror med plats för lite mer och fler. I varje Bonumförening finns en Bonumvärd och de boende har möjlighet att köpa en rad olika praktiska tjänster, det kan handla om allt från blomvattning när man är på semester eller att fönstren putsas, fortsätter Camilla Lundström.<br><br>Enligt projekthemsidan kommer föreningens bostadsrätter inrymmas i två flerbostadshus fördelat på fem våningsplan. En lägenhet i föreningen kostar från 1 495 000 kronor och den lägsta avgiften ligger på 2 626 kronor i månaden.<br><br>Riksbyggens presschef Håkan Andersson berättar för Bostadsrättsnytt att de ser ett stort intresse för projektet och att byggstarten är planerad till våren 2021. Försäljningen av lägenheterna startade den första februari i år, med förtur till medlemmar i Riksbyggens förturskö .<br>– Redan idag är ett 15-tal lägenheter reserverade eller sålda, vilket känns jätteroligt. Det kommer att bli fina lägenheter i ett mycket bra läge i Malmö.&nbsp;</p><p><br></p><p>Bonum är ett boendekoncept som Riksbyggen utvecklat för åldersgruppen 55 år och uppåt. Exempelvis uppges bostädernas badrum vara planerade för att minska risken för fallolyckor och det finns inga trösklar i lägenheterna. Vidare ska ljudisoleringen vara bättre än vad standarden kräver, tunga dörrar har automatiska dörröppnare och alla utrymmen i föreningens hus ska gå att nå via hiss.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 227
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: nyproduktion
tags:
  - Riksbyggem
  - Bonum
id: 1d713c1d-8e2c-4b06-b759-c53f736dda4f
