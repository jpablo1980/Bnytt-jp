title: 'Var femte brf i Stockholm sparar för lite'
ingress: |
  <p>I Stockholm sparar var femte bostadsrättsförening för lite pengar på grund av att de har en lägre månadsavgift än vad som egentligen är rimligt. En undersökning från HSB Stockholm visar att den genomsnittliga bostadsrättsföreningen dock mår bra, men att riskerna har ökat de senaste åren.
  </p>
  
intro_image: /assets/img/mostphotos/33038480-stockholm-sweden-july-07-2015-colorful-morning.jpg
long_form:
  -
    type: text
    text: '<p>HSB har i sin undersökning "Stockholms bostadsrättsbarometer 2019" sammanställt ekonomiska nyckeltal från drygt 500 bostadsrättsföreningar i Stockholmsområdet. Siffrorna som HSB studerat visar att var femte förening sparar för lite på grund av att de har för låga månadsavgifter. <br>– Den genomsnittliga avgiftsnivån har stått stilla i fem år. Det är bekymmersamt då de sjunkande räntekostnaderna stannat av, samtidigt som driftkostnaderna ökar och det underliggande sparandet sjunker, säger Johan Lindén, finansspecialist HSB Stockholm, i ett pressmeddelande.</p><p><br></p><p>Studien visar dock att den genomsnittliga föreningen har det bra ställt, även om vissa lever på att det är ett lågt ränteläge just nu. <br>– Ränteläget har gjort att det genomsnittliga sparandet har hållits på en godkänd nivå, trots oförändrade avgifter. Men det underliggande sparandet, rensat för räntesats, sjunker. Det är oroväckande då det ökar risken om räntorna börjar stiga igen, säger Johan Lindén.</p><p><br></p><p>HSB:s syfte med rapporten är att öka medvetenheten och förståelsen för hur föreningars ekonomi fungerar. På så sätt kan de bidra till att bostadsrättsföreningar blir trygga och välmående med en hållbar ekonomi. Detta framgår av ett pressmeddelande från HSB Stockholm.&nbsp;</p>'
template: articles/article
sponsored: false
artikel_typ: nyhet
views: 963
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - bostadsrättsförening
  - ränteläge
  - hsb
id: 2cde0672-baaa-4298-906d-bfdd45e3faee
