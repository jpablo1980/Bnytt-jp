title: 'E-tjänster för att enklare deklarera såld bostad'
ingress: |
  <p>Alla som säljer en bostadsrätt måste redovisa detta till Skatteverket. Nu finns det flera e-tjänster som underlättar denna deklaration, enligt ett pressmeddelande från myndigheten.
  </p>
  
intro_image: /assets/img/mostphotos/54386279-hustak-over-stockholm.jpg
long_form:
  -
    type: text
    text: '<p>När en bostadsrätt blivit såld ska föreningen redovisa det till Skatteverket i form av en kontrolluppgift. Det är föreningens ansvar att se till att dessa uppgifter lämnas in senast 31 januari året efter att bostaden sålts. Denna redovisning ska även ske när en bostadsrätt ges bort som gåva eller byter ägare via arv, bodelning eller testamente.&nbsp;</p><p><br></p><p>Nu skriver Skatteverket att det numera finns e-tjänster som underlättar deklarationen. Det finns bland annat tjänster för att räkna ut hur mycket skatt som ska betalas och vilka avdrag man som säljare har rätt att göra.&nbsp;</p><p><br></p><p>En person som sålt en bostadsrätt har rätt att göra avdrag för kapitaltillskott, som kan handla om inbetalningar för exempelvis bygge av balkong eller inbetalningar till föreningen som använts till att amortera av föreningens lån. För att göra detta avdrag krävs att man har bostadsrättens andelstal vid försäljning, koll på vilka amorteringar och inbetalningar som gjorts under tiden man haft bostaden och veta datumet då köpekontraktet skrevs.&nbsp;</p><p>&nbsp;<br></p><p>En av tjänsterna som Skatteverket nu lyfter fram räknar ut om säljaren har rätt till avdrag för förbättringsutgifter, vilket kan handla om renovering eller homestyling inför mäklarfotografering.&nbsp;</p><p>– Det kan röra sig om grundförbättring eller reparation och underhåll. Grundförbättringar ger avdrag för hela utgiften medan förbättrande reparationer och underhåll kan ge avdrag för en del av utgiften, säger Athina Karapanagiotidou, deklarationsexpert på Skatteverket, i ett pressmeddelande.</p><p><br></p><p>Skatteverket påminner i pressmeddelandet om att skatten på bostadsuppskov tagits bort. Nu kan man skjuta på inbetalningen av vinstskatten utan att behöva betala en uppskovsränta.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 230
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - toppnyhet
  - skatteverket
  - e-tjänster
  - kapitalöverskott
id: 54248482-babb-418c-94d1-1ac66c838237
