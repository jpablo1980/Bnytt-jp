title: 'Grönt ljus för tolvvåningshus i Spånga'
ingress: |
  <p>Nu står det klart att ett tolv våningar högt hus ska byggas i Spånga centrum. Det beslutet togs i kommunfullmäktige, trots att byggplanerna fått mycket kritik från boende i området, enligt Mitt i.
  </p>
  
intro_image: /assets/img/mostphotos/hedvig-vy-stationen.jpg
long_form:
  -
    type: text
    text: '<p>I Spånga centrum har planer på nybyggnation funnits i ett par år. Detaljplanen för delar av centrumet, som går under namnet kvarteret Hedvig 7, har varit ute på samråd och granskning 2019 och 2020. Detaljplanen innehåller bland annat en plan på att bygga en tolvvåningshus med cirka 150 bostadsrätter och några LSS-lägenheter. Det är bostadsutvecklaren SSM som ska bygga på platsen.&nbsp;</p><p><br></p><p>Mitt i skriver att många klagomål inkommit då detaljplanen varit ute på samråd. Det handlar bland annat om att ett så högt hus inte passar i Spånga eller att parkeringsplatserna som idag finns på platsen kommer att försvinna. Från början var planen att huset skulle ha 15 våningar och bli Spångas nya landmärke, men nu är det alltså tolv våningar som gäller.</p><p><br></p><p>I veckan sa kommunfullmäktige ja till detaljplanen. Beslutet kan överklagas inom två veckor, annars vinner planen laga kraft. Om planen skulle överklagas tas fallet över av en domstol och den processen tar minst ett och ett halvt år. Om projektet inte överklagas beräknas Hedvig 7 stå klart om två år, vid överklagan om fyra år.</p>'
template: articles/article
sponsored: false
hide_from_home: false
artikel_typ: nyhet
views: 395
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - spånga
  - kommunfullmäktige
  - ssm
id: 67b210d8-0b58-40e9-a61c-5ba89ce6cdb7
