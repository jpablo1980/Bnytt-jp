title: 'Sigtunahem byter fokus från hyresrätter till ägda bostäder'
ingress: |
  <p>Enligt ett nytt ägardirektiv ska kommunägda Sigtunahem byta fokus från nyproduktion av hyresbostäder till att bygga brf:er och villor. Att ombilda hyresrätter till bostadsrätter finns också med i direktivet. Det skriver Hem & Hyra.
  </p>
  
intro_image: /assets/img/sigtuna_kommun.png
long_form:
  -
    type: text
    text: '<p>Det kommunala bostadsbolaget Sigtunahem har fått ett nytt ägardirektiv där det framgår att bolaget ska prioritera byggandet av bostadsrätter och enfamiljshus framför hyresrätter. Det står att läsa i en artikel från tidningen Hem &amp; Hyra. <br><br>En av de i artikeln som får kommentera bolagets ändrade fokus är Hans Törnqvist, ordförande i Hyresgästföreningen i Sigtuna.<br>– Hyresrätter nämns inte överhuvudtaget. Dessutom ska de ombilda. Det innebär att antalet hyreslägenheter kommer att minska. Men vi har en lång kö och det är hyresrätter man söker, säger han.<br><br>Sigtunahems nya ägardirektiv ska nyligen ha godkänts av kommunfullmäktige.</p><p>– Fler hyresrätter riskerar att spä på segregationen. Vi har en kraftig obalans i upplåtelseformer. Vi vill producera fler bostadsrätter och egna hem. Ägardirektivet är vårt verktyg att styra bostadsproduktionen, säger kommunstyrelsens ordförande Olov Holst (M) till Hem &amp; Hyra. <br><br>Vidare uppges det också finnas planer på att bolaget ska ombilda hyresrätter till bostadsrätter. Erik Langby (M) är styrelseordförande i Sigtunahem och kallar, enligt Hem &amp; Hyra, den nya inriktningen för ”en omsvängning från kommunens sida”.<br>– Det nya är fokuseringen på bostadsrätter och egna hem. Det är att omprofilera och är en relativt ny grej för bolaget. Som bostadsbolag har vi ingen anledning att ha synpunkter på det. Man ska följa ägaren, kommunens inriktning, säger han till tidningen. <br><br>Därpå lyfter tidningen det faktum att Sigtunahem ju är ett allmännyttigt bolag med ett särskilt ansvar för hyresrätter, vilket Erik Langby bemöter så här:<br>– Sigtuna kommun är hyresrättstung. Vi vet att det finns stor efterfrågan på villor i Sigtuna.<br><br>Enligt Hem &amp; Hyra står nyproduktion av hyresrätter inte längre med i det nya ägardirektivet:&nbsp;</p><p>”Bolaget skall genom nyproduktion av bostäder medverka till att upprätthålla kommunens mål för bostadsförsörjningen. Detta ska primärt ske genom att producera bostadsrätter och egna hem. Bolaget skall också verka för ombildning av enskilda objekt från hyresrätter till bostadsrätter.”<br><br>I det tidigare direktivet ska följande formulering ha funnits med: ”Bolaget skall genom nyproduktion av hyresrätter medverka till att upprätthålla kommunens mål för bostadsförsörjningen och skall dessutom medverka till att marknaden tillförs bostadsrätter. Det senare kan ske antingen genom nyproduktion av bostadsrätter eller genom ombildning av enskilda objekt från hyresrätter till bostadsrätter”.</p><p><br></p>'
template: articles/article
sponsored: false
hide_from_home: false
artikel_typ: nyhet
views: 459
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Hem & Hyra'
  - Sigtunahem
  - 'Sigtuna kommun'
  - 'Hyresgästföreningen Sigtuna'
id: 320137a7-b19b-4f60-8a9e-1808f9207e24
