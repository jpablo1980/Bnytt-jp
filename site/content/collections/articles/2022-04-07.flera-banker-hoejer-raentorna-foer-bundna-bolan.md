title: 'Flera banker höjer räntorna för bundna bolån'
ingress: |
  <p>Sedan i onsdags förra veckan har nu fyra större banker valt att höja sina listräntor för bundna bolån. En av aktörerna har även justerat upp räntan för rörliga lån. Detta enligt information från berörda banker.
  </p>
  
intro_image: /assets/img/bilder_nyheter/Västerås_LM/StockholmLM/TabyLM/nordea.jpg
long_form:
  -
    type: text
    text: '<p>Den 30 april höjde banken Nordea listräntorna för alla bolån. Räntorna för ettåriga lån&nbsp; justerades upp med 0,35 procentenheter medan höjningen för bindningstider på 2–8 år landade på 0,40 procentenheter. För rörliga bolån höjdes räntan med 0,05 procentenheter.&nbsp; &nbsp;<br><br>Därefter, den fjärde april, meddelade Handelsbanken om boräntehöjning. För lån bundna på 1–10 år höjdes listräntorna i ett intervall mellan 0,40–0,55 procentenheter. <br><br>Dagen därpå justerade SBAB upp listräntorna för bundna bolån med 0,13–0,35 procentenheter, vilket Bostadsrättsnytt då skrev om. Samma dag höjde även Skandiabanken listräntorna för bolån med bindningstider på 1–5 år. För ettåriga bolån höjdes räntan med 0,15 procentenheter, medan räntan för två- och treåriga bolån höjdes med 0,30 procentenheter. Listräntan för femåriga lån blev 0,25 procentenheter högre. <br><br>Uppgifterna har hämtats från berörda bankers hemsidor eller från pressmeddelanden de skickat ut.<br><br>I SR Lunchekot den femte april kommenterade Tor Borg, analyschef på Citymark Analys som analyserar fastighetsmarknaden, bakgrunden till utvecklingen.<br>– Ja, man har höjt räntorna och det beror ju på att bankerna har fått högre finansieringskostnader för sina bolån och det i sin tur hänger ihop med att vi har sett en allmän ränteuppgång på marknaden, vilket hänger ihop med att man har börjat förvänta sig att Riksbanken och andra centralbanker ska höja sina styrräntor. Och allt det här bottnar ju i den uppgången i inflation som vi har sett den sista tiden.<br><br>Av inslaget framgår att det i nuläget främst är räntorna för bundna lån som höjs. Hos Handelsbanken höjs exempelvis räntan för femåriga bolån med 0,5 procentenheter, vilket om lånet är på en miljon kronor kan innebära drygt 400 kronor i ökade kostnader för en bolånetagare innan ränteavdrag.<br><br>Enligt Tor Borg kan räntehöjningarna leda till en inbromsning för bopriserna.<br>– Räntenivåerna är ju viktiga när det gäller bostadspriserna och påverkar bostadspriserna ganska mycket. Och börjar räntorna stiga så kommer det ju att dämpa bostadsmarknaden, säger han till Ekot.<br><br>Han ger också en möjlig förklaring till varför många banker avvaktar med att höja de rörliga bolåneräntorna just nu.<br>– Dom rörliga räntorna hänger tätare ihop med Riksbankens styrränta och så länge Riksbanken inte rör styrräntan så kommer inte de rörliga räntorna att röra sig särskilt mycket. Men när väl Riksbanken höjer styrräntan så kommer dom rörliga räntorna att följa med, säger Tor Borg i inslaget.</p>'
template: articles/article
sponsored: false
hide_from_home: false
artikel_typ: nyhet
views: 260
puff_font_size: 24
article_font_size: 24
topnews_font_size: 42
clicks: 0
link: '1'
categories: bolan
tags:
  - 'SR Ekot'
  - Nordea
  - Handelsbanken
  - SBAB
  - Skandia
  - 'Citymark Analys'
  - Toppnyhet
id: 27c73c0f-fda5-4d03-af93-12a18409c5f2
