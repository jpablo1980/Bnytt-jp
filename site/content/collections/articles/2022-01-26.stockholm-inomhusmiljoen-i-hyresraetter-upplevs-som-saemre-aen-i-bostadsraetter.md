title: 'Stockholm: Inomhusmiljön i hyresrätter upplevs som sämre än i bostadsrätter'
ingress: |
  <p>Hur vårdnadshavare i bostadsrätter respektive hyresrätter i Stockholmsområdet bedömer inomhusmiljön hemma skiljer sig åt en del, bland boende i hyresrätter är det en betydligt större andel som upplever problem. Det visar en ny rapport från Region Stockholm.
  </p>
  
intro_image: /assets/img/51788571-dad-and-kids-play-toy-railroad-at-home.jpg
long_form:
  -
    type: text
    text: '<p>När vårdnadshavare i Stockholms län fick bedöma inomhusmiljön i hemmet var andelen som upplevde problem större bland boende i hyresrätt jämfört med de i bostadsrätt. Det visar “Barnens Miljöhälsorapport 2021, Stockholm” från Region Stockholm där inomhusmiljön var en del. Och mönstret var genomgående för samtliga punkter som ingick i undersökningen.&nbsp; <br><br>Bland annat ingick frågor om hur de upplevt luftkvalitet, temperatur och fuktskador under det senaste tolv månaderna. I presentationen av resultaten finns även byggår angivet.</p><p><br><b>Luftkvalitet</b><br>På frågan om hur de upplevde luftkvaliteten i bostaden svarade 3,5 procent av boende i bostadsrätt att den varit ganska dålig eller mycket dålig, jämfört med 9,9 procent av de i hyresrätt. Vårdnadshavare i bostäder där ett fönster vetter mot en större gata eller trafikled upplevde i större utsträckning än andra inomhusluften som dålig.<br><br>Statistiken visar också att runt elva procent av alla tolvåringar i Stockholms län uppgavs ha haft besvär som exempelvis trötthet, huvudvärk eller luftvägsproblem minst en gång i veckan på grund av inomhusmiljön i hemmet och/eller i skolan.<br><br></p><p><b>Temperatur</b><br>Vidare svarade 40 procent av samtliga tillfrågade vårdnadshavare (i småhus, bostadsrätt och hyresrätt) att de besvärats av för höga inomhustemperaturer minst en gång per vecka sommartid. Samtidigt uppgav uppgav 23 procent att de besvärats av för kalla bostäder minst en gång i veckan under vinterhalvåret.<br><br>Den största skillnaden avseende inrapporterade problem med värme noterades bland boende i flerbostadshus byggda innan år 1941 och mellan 2004-2011. I båda fallen var andelen rapporterade problem 13 procentenheter större bland boende i hyresrätter än i bostadsrätter. <br><br>För problem med kyla noterades den största skillnaden i hus från 2004-2011, där var andelen inrapporterade problem 21 procentenheter större bland de i hyresrätt jämfört med de i bostadsrätt.&nbsp; &nbsp;</p><p><br><b>Fuktskador</b><br>När det kommer till tecken på fuktskada i bostaden har 8,2 procent av vårdnadshavarna i bostadsrätt rapporterat in detta, jämfört med 16 procent av de i hyresrätt. Den högsta andelen ska ha rapporterats in av boende i hus byggda under perioden 1961-1975.<br><br>Resultatet uppges delvis bero på en underrapportering från bostadsrättsägare, enligt en rapport från Boverket. Vidare uppges tecken på fuktskada också vara vanligare om familjen är trångbodd, vilket enligt regionens rapport är vanligare bland boende i hyreshus.</p><p><br>Rapporten uppges, via vårdnadshavare, spegla hälsotillståndet hos den generation som skall växa upp och leva i det samhälle vi bygger idag, en grupp som beskrivs som en särskilt känslig del av befolkningen. <br><br>Underlaget ska vara baserat på data från Barnens miljöhälsoenkät 2019 från Folkhälsomyndigheten, som besvarats av totalt 15 347 vårdnadshavare i Stockholms län. I flera av länets kommuner var svarsfrekvensen över 60 procent.</p>'
template: articles/article
sponsored: false
hide_from_home: false
artikel_typ: nyhet
views: 109
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: energi-och-miljo
tags:
  - 'Region Stockholm'
  - Folkhälsomyndigheten
  - Toppnyhet
id: 47572f4d-acbe-4498-ba03-b8d937a3aec4
