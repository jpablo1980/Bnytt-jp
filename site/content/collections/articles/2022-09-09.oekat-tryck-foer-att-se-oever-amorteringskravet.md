title: 'Ökat tryck för att se över amorteringskravet'
ingress: |
  <p>Moderaterna har lagt fram ett förslag om att tillfälligt pausa amorteringskravet. Och enligt SvD är även andra partier inne på att utreda eller förändra det.
  </p>
  
intro_image: /assets/img/moderaterna-press.png
long_form:
  -
    type: text
    text: '<p>Nyligen presenterade Moderaterna ett förslag om att hushåll med bolån återigen ska få en tillfällig paus från amorteringskravet, en åtgärd som senast vidtogs under pandemin. Detta i syfte att underlätta för hushåll som i nuläget är under hård press av “skenande kostnader”. Det skriver riksdagspartiet i ett pressmeddelande. Tanken är att pausen ska revideras en gång i halvåret.<br><br>För någon med ett bolån på tre miljoner kronor skulle förslaget kunna möjliggöra uppskjuten amortering om 7 500 kronor i månaden, under perioden med amorteringsfrihet. Hur länge pausen är tänkt att vara framgår inte, men i pressmeddelandet beskrivs förslaget som en åtgärd för att “Sverige ska kunna övervintra krisen”.<br><br>År 2016 införde myndigheten Finansinspektionen (FI) <a href="https://bostadsrattsnytt.se/nyheter/bolan/2021-07-06-fi-amorteringsfrihet-har-lett-till-stoerre-nya-bolan">amorteringskrav</a> som innebär att de med bolån som överstiger 50 procent av bostadens värde, årligen ska amortera minst en procent av lånebeloppet. Hushåll med lån som överstiger 70 procent av bostadens värde måste amortera minst två procent. <br><br>Sedan år 2018 finns även ett skärpt amorteringskrav som innefattar hushåll med lån större än 4,5 av årsinkomsten före skatt. I och med skärpningen ålades denna grupp att amortera en procent utöver det ursprungliga kravet.<br><br>Tidningen Svenska Dagbladet (SvD) har också skrivit en artikel om Moderaternas föreslagna paus från amortering. Där återges bland annat ett citat från när partiets ekonomiskpolitiska talesperson Elisabeth Svantesson deltog i en pressträff i ämnet. <br>– I pandemin pausade vi, men det ser värre ut nu än under pandemin. Det är definitivt läge att pausa nu.<br><br>Enligt SvD har även andra partier föreslagit ändringar av amorteringskravet eller att avskaffa detta. Regeringen ska bland annat ha givit Finansinspektionen i uppdrag att göra en översyn av amorteringskravet, för redovisning senast 14 oktober i år. Finansmarknadsminister Max Elger (S) vill därför avvakta med att uttala sig om framtiden för kravet. <br>– Det seriösa är att först ta reda på konsekvenserna och sedermera förhålla sig till det. Moderaternas reaktion är lite yrvaken och inte genomtänkt. Det är Finansinspektionen som äger frågan, säger han i SvD:s artikel.</p>'
template: articles/article
sponsored: false
hide_from_home: false
artikel_typ: nyhet
views: 859
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - SvD
id: 4325bc84-4c74-4f44-af75-221d76231e82
