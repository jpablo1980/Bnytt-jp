title: 'Regeringen utreder startlån för unga'
ingress: |
  <p>En utredare har fått i uppdrag av regeringen att ta fram förslag på åtgärder som kan underlätta de ungas situation på bostadsmarknaden. Det rör sig bland annat om ett statligt startlån, enligt ett pressmeddelande.
  </p>
  
intro_image: /assets/img/mostphotos/37714663-moving-boxes.jpg
long_form:
  -
    type: text
    text: '<p>Det är tufft för många unga svenskar att ta sig in på bostadsmarknaden. Långa kötider till hyresrätterna och stor kontantinsats och amorteringskrav för bostadsköp sätter käppar i hjulen. Nu har regeringen tillsatt en utredare som ska ta fram förslag på hur läget ska förbättras för de unga. <br>– Idag är det alltför svårt för alltför många att komma in på bostadsmarknaden. Inte minst är det svårt för många unga att köpa en bostad. Jag är väldigt glad att vi nu tar steg som sänker trösklarna och skapar möjligheter för fler att kunna köpa sin första bostad, säger bostadsminister Per Bolund i ett pressmeddelande från regeringen.</p><p><br></p><p>Enligt pressmeddelandet är en av utredarens uppgifter att arbeta på hur ett statligt startlån för unga kan se ut. Ett sådant lån är en viktig del i att få in unga på bostadsmarknaden eftersom de har ett förhållandevis litet kapital samt en lägre inkomst än andra hushållsgrupper. Utredaren ska se till att skuldsättningen på lång sikt blir hållbar och att eventuella sidoeffekter för bostadsmarknaden tas i hänsyn.</p><p><br></p><p>Enligt Dagens Nyheter (DN), som skrivit om utredningen, är en motivering till startlånen att unga köpare ska bli mindre beroende av blancolån. Räntan på det statliga startlånet ska bli mycket lägre än blancolånens räntor. Hur stort startlånet kommer vara är ännu inte klarlagt, men för DN uppger Per Bolund att det kommer få effekt.&nbsp;</p><p><br></p><p>Regeringen har utsett Eva Nordström till särskild utredare. Hon är vd för Stockholms Kooperativa Bostadsförening och har tidigare bland annat varit näringspolitisk chef för Kooperationens förhandlingsorganisation.</p><p><br></p><p>Senast den första november 2021 ska utredaren vara klar med sitt uppdrag.</p>'
template: articles/article
sponsored: false
hide_from_home: false
artikel_typ: nyhet
views: 483
puff_font_size: 24
article_font_size: 24
topnews_font_size: 38
clicks: 0
link: '1'
categories: bolan
tags:
  - startlån
  - regeringen
  - 'dagens nyheter'
  - toppnyhet
id: 98404ade-8dcd-4649-a6b6-544d8db8e408
