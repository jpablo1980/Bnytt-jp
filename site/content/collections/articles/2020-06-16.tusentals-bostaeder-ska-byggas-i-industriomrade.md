title: 'Tusentals bostäder ska byggas i industriområde'
ingress: |
  <p>På ett industriområde mellan Liljeholmen och Gröndal planerar Stockholms stad att bygga upp till 2 000 bostäder om tio år. I och med avvecklingen av industrin ska ett flertal byggnader bevaras, skriver Dagens Nyheter.
  </p>
  
intro_image: /assets/img/mostphotos/31807095-liljeholmen-med-cementa-och-weber.jpg
long_form:
  -
    type: text
    text: '<p>På Lövholmen, mellan Gröndal och Liljeholmen intill Mälaren, har Cementa sin betongproduktion. Nu ska verksamheten flyttas till Värtan och planerna på att bygga bostäder, som Stockholms stad haft sedan 2004, kan äntligen sättas i verket.&nbsp;</p><p><br></p><p>Dagens Nyheter (DN) skriver att allt fler av Stockholms industriområden förvandlas till bostadsområden. Lugnets småindustriområde har byggts om till en del av Hammarby Sjöstad och gasverksområden vid Ropsten är numer en del av Norra Djurgårdsstaden. Nu ska alltså även Lövholmen gå samma öde till mötes. <br>– Vi måste ta hänsyn till Lövholmens industrihistoria när vi bygger, det ska fortfarande gå att känna historiens vingslag. Det är viktigt att vi bygger vidare på den historiska kopplingen, man måste kunna känna vad som fanns här tidigare, säger stadsbyggnadsborgarrådet Joakim Larsson till DN.</p><p><br></p><p>Medan industrin avvecklas på Lövholmen ska fyra byggnader bevaras – konsthallen Färgfabriken, Förbandsfabriken, Smedjan och Beckers huvudkontor. Dessa fyra byggnader ska samsas med 1 500 – 2 000 nya lägenheter, i stort sett bara bostadsrätter. <br>– Det är dyrt för fastighetsägarna att sanera och göra i ordning marken på en plats som har varit industriområde i långt över 100 år. Under den första halvan av 2030-talet borde bostadsområdet vara klart, säger Joakim Larsson till DN.</p>'
template: articles/article
sponsored: false
hide_from_home: false
artikel_typ: nyhet
views: 1654
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - dn
  - lövholmen
  - liljeholmen
  - gröndal
id: e6e35a77-b4ba-47a0-b265-370a92f3672a
