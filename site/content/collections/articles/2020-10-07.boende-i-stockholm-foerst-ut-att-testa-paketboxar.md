title: 'Boende i Stockholm först ut att testa paketboxar'
ingress: |
  <p>Just nu driver PostNord ett pilotprojekt i Stockholm där paketboxar placerats ut vid flerbostadshus. Där ska det gå att hämta ut paket dygnet runt. Några av de deltagande i projektet är åtta HSB-bostadsrättsföreningar, enligt ett pressmeddelande från HSB.
  </p>
  
intro_image: /assets/img/mostphotos/paketbox-vid-hsb-brf-smaragden-i-nacka-liggande.jpg
long_form:
  -
    type: text
    text: '<p>Totalt 100 paketboxar har placerats ut av PostNord runt om i Stockholm i ett pilotprojekt som påbörjades i början av oktober. I boxarna ska det gå att hämta ut ett beställt paket dygnet runt i nära anslutning till bostadshuset. På så sätt ökar tillgängligheten och de boende slipper ta sig iväg till ett paketombud. Projektet är ett samarbete mellan PostNord och bland andra HSB Stockholm och ska pågå i ett år.</p><p><br></p><p>I projektet deltar hushåll i både hyres- och bostadsrättshus. Åtta bostadsrättsföreningar som tillhör HSB är med och en av dessa är Brf Smaragden i Orminge, Nacka. I deras förening finns 384 lägenheter.<br>– Det här är en väldigt bra service till våra boende. Vi har en hel del äldre i föreningen som har svårt att ta sig ner till centrum och det är dessutom bra nu i coronatider att låta bli. Dessutom är det bra för miljön att bilen blir kvar på parkeringen, säger Yvonne Borg, ordförande i HSB brf Smaragden i Orminge, i ett pressmeddelande.&nbsp;</p><p><br></p><p>I pressmeddelandet från HSB framgår det att paketboxar länge varit efterfrågat från de boende. Utöver Brf Smaragden deltar ytterligare sju bostadsrättsföreningar som tillhör HSB i Haninge, Nacka och Lidingö.</p><p><br></p><p>Paketboxarna i projektet innehåller 13 boxar med varierande storlekar för paket. Mottagaren får ett sms och en notis i PostNords app när paketet är levererat till boxen. Blir projektet lyckat kan paketboxar komma att bli ett vanligare leveransalternativ runt om i landet, enligt PostNords hemsida.</p>'
template: articles/article
sponsored: false
hide_from_home: false
artikel_typ: nyhet
views: 626
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - hsb
  - postnord
  - orminge
  - nacka
  - lidingö
  - huddinge
  - toppnyhet
id: 50d82d1c-8633-4f03-9b5f-1824e79ab944
