title: 'Prisuppgång för bostadsrätter i Västmanland'
ingress: |
  <p>Enligt Svensk Mäklarstatistiks senaste mätning fortsätter bostadsrättspriserna i Västmanlands län uppåt. I förra mätningen blev snittresultatet plus 0,4 procent och denna gång noterades plus 2,1 procent. Samtidigt sjunker antalet försäljningar.
  </p>
  
intro_image: /assets/img/121837-radhuset-i-sala_.jpg
long_form:
  -
    type: text
    text: '<p>Under de tre senaste månaderna, december – februari, har bostadsrättspriserna i Västmanlands län stigit med i snitt 2,1 procent enligt Svensk Mäklarstatistik. Resultatet för november 2019 – januari 2020 blev plus 0,4 procent, vilket presenterades förra månaden. Snittpriset per kvadratmeter ligger nu på 20 102 kronor för en bostadsrätt i länet. Det visar resultatet från Svensk Mäklarstatistiks senaste mätning som offentliggjordes den tionde mars i år. <br><br>Endast i tre av länets kommuner har försäljningarna av bostadsrätter varit tillräckligt många under perioden, för att kunna utgöra ett tillräckligt stort underlag. Svensk Mäklarstatistiks miniminivå är 25 försäljningar per tremånadersperiod. <br><br>I Sala kommun steg priserna med 2,1 procent samtidigt som nedgångar noterades i både Köping och Västerås, med minus 1,9 procent respektive minus 0,3 procent.&nbsp; <br><br>Snittpriset för en bostadsrätt i länet ligger nu på 20 102 kronor per kvadratmeter, beräknat på de tre senaste månaderna. Totalt såldes 612 bostadsrätter i området under perioden, jämfört med resultatet 652 i förra mätningen för motsvarande period. Årstakten för Västmanlands län har ökat till plus 12,6 procent, medan resultatet på riksnivå uppmätts till plus 8,6 procent.&nbsp; &nbsp;<br><br>Svensk Mäklarstatistik beräknar den senaste månadsförändringen genom ett medelvärde för de tre senaste månaderna, viktat efter antalet försäljningar, som jämförs med vad motsvarande värde var en månad tillbaka i tiden. Detta redovisas sedan som ett glidande medelvärde. Den senaste tremånadersperioden jämförs med motsvarande period innan. Resultatet för den senaste månaden är preliminärt. <br><br>Statistiken tas fram månatligen av Statistiska Centralbyrån (SCB) på uppdrag av Svensk Mäklarstatistik.&nbsp; &nbsp;&nbsp;</p>'
template: articles/article
sponsored: false
artikel_typ: nyhet
views: 597
puff_font_size: 24
article_font_size: 24
topnews_font_size: 48
region:
  - be2b6036-73b1-4f95-9957-4ad5bcabc684
clicks: 0
link: '1'
categories: boprisutveckling
tags:
  - 'Svensk Mäklarstatistik'
  - SCB
id: 51a0f210-a6bf-40f0-8188-fc4f9a1ad423
