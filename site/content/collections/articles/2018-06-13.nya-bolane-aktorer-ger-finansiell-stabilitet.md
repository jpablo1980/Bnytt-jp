title: 'Nya bolåne-aktörer ger finansiell stabilitet'
ingress: |
  <p><span class="NormalTextRun SCXW200724893" "="">Att fler vill slåss om kunderna på bolånemarknaden är positivt för den finansiella stabiliteten, menar Riksbanken. Detta på grund av att de </span><span class="NormalTextRun SCXW200724893">nya aktörerna ger en ökad konkurrens</span><span class="NormalTextRun SCXW200724893"> och</span> <span class="NormalTextRun SCXW200724893">minska</span><span class="NormalTextRun SCXW200724893">d</span> <span class="NormalTextRun SCXW200724893">koncentrationsrisk</span><span class="NormalTextRun SCXW200724893" "="">.</span><strong> </strong>
  </p>
  
long_form:
  -
    type: text
    text: '<p>Fler aktörer har nu fått upp ögonen för den lukrativa bolånemarknaden, och vill ta upp kampen om kunderna med storbankerna. Större konkurrens är positiv för den finansiella stabiliteten, i och med att det minskar koncentrationsriskerna. Det framgick av ett pressmeddelande från Riksbanken den 23 maj. När marknaden kontrolleras av några få aktörer, innebär det större risk än om koncentrationen fördelas på fler.   </p><p>Även Finansinspektionen (FI) ser fördelar med fler aktörer på bolånemarknaden. Den nya situationen innebär större konkurrens, vilket i sin tur ger bättre villkor för låntagare, och leder till ökad rörlighet på marknaden. Det är en av slutsatserna som presenterades av Erik Thedéen, generaldirektör för FI, under ett frukostseminarium på Konkurrensverket den första juni.           </p><p>Bland de nya aktörerna som vill ta upp kampen om bankernas bolånekunder finns Avanza, Nordnet, Danske Bank, Hypoteket och Enkla. De har nyligen lanserat erbjudanden om låga och konkurrenskraftiga räntor för bostadslån. Om deras bolån finansieras med långa löptider kan även likviditetsriskerna bli lägre, menar Riksbanken.  </p><p>På FI ser man lånens löptid som en potentiell riskfaktor. När det är dags för en kund att förlänga ett lån, kan avtal som haft lång löptid komma att förkortas avsevärt i det nya upplägget. Låntagaren blir då mer beroende av läget på marknaden för fortsatt finansiering. Om bostadsmarknaden faller kan kunder också råka ut för att bli "utprisade" vid en omförhandling av räntan; att banker genom att erbjuda för hög ränta får kunden att byta bolånegivare. </p><p>Hos Riksbanken lyfter man ett annat scenario som kan bli aktuellt på lite längre sikt; att de nya aktörerna inför mindre strikta kreditvillkor än de större bankerna, eller erbjuder produkter som medför större likviditetsrisker.&nbsp;&nbsp;</p>'
template: articles/article
sponsored: false
hide_from_home: false
artikel_typ: nyhet
views: 393
puff_font_size: 24
article_font_size: 24
topnews_font_size: 48
clicks: 28
link: '1'
categories: bolan
tags:
  - Bolån
  - Riksbanken
  - Finansinspektionen
  - Avanza
  - Nordnet
  - 'Danske Bank'
  - Hypoteket
  - Enkla
id: 7e5e9e78-0d4c-4e90-b8ca-aba8e036f384
