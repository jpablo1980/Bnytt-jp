title: 'SBAB: Bred uppgång för svenska bopriser i september'
ingress: |
  <p>Priserna på bostadsrätter i landet ökade på bred front i september. Uppgångar har noterats för alla svenska indexområden som SBAB bevakar, enligt ett pressmeddelande från banken.
  </p>
  
intro_image: /assets/img/20135702-repslagargatan-pa-gultzauudden.jpg
long_form:
  -
    type: text
    text: '<p>Årets septembermånad har inneburit stigande bostadsrättspriser i samtliga av de indexområden som SBAB bevakar i landet. Det framgår av ett pressmeddelande från den statligt ägda banken. <br><br>Störst uppgång noterades i norra Sverige där priserna steg med 2,7 procent, följt av resultatet för södra Sverige med plus 1,8 procent. Lägst uppgång noterades i Stormalmö med 0,5 procent.<br><br>Under sommaren 2021 syntes en dipp i prisstatistiken för lägenheter, men utvecklingen vände i augusti och nivån ska nu vara uppe på ”all time high” igen i samtliga regioner förutom Stormalmö.&nbsp; <br>– Vi hade räknat med att bostadspriserna skulle stiga i augusti. Det brukar bli en skjuts uppåt efter semestrarna. Men jag hade nog trott på en lite mer återhållsam ökning i september i takt med en återgång till mer normala konsumtionsmönster. Nu har ju flera av coronarestriktionerna visserligen nyligen tagits bort, så vi får se om det får större betydelse för konsumtionsmönstren från oktober och framåt, säger SBAB:s chefsekonom Robert Boije i pressmeddelandet.</p><h3>Prisstatistik för bostadsrätter, september 2021</h3>'
  -
    type: image
    photo: /assets/img/sbab-sept-2021.png
    size: Normal
  -
    type: text
    text: '<p><i>Källa: SBAB Booli Housing Price Index (HPI) avseende september 2021</i><br><br></p><p>SBAB Booli Housing Price Index (HPI) är ett boprisindex från banken SBAB:s bostadssajt Booli vilket uppdateras en gång per månad. I beräkningen av prisindexet ingår variabler som bostädernas storlek, taxeringsuppgifter, tomtstorlek, antal rum, våning, månadsavgift till föreningen med mera. Den slutprisdata som används uppges bygga på uppgifter om verifierade slutpriser från mäklare och lagfarter samt sista bud.&nbsp;&nbsp;</p>'
template: articles/article
sponsored: false
hide_from_home: false
artikel_typ: nyhet
views: 245
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SBAB
  - Booli
id: 20c86b1c-fec4-40d4-a2e4-53ff932f26e1
