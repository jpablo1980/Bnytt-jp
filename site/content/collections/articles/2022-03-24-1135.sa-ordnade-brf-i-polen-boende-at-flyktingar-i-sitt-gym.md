title: 'Så ordnade brf i Polen boende åt flyktingar i sitt gym'
ingress: |
  <p>I Polens huvudstad finns en brf som valt att göra om det gemensamma gymmet till ett flyktingboende. Och aldrig tidigare har en beslutsprocess i föreningen varit så snabb, rapporterar Sveriges Radio.
  </p>
  
intro_image: /assets/img/3180660-warszawa-zachodnia-station.jpg
long_form:
  -
    type: text
    text: '<p>Förra veckan skrev Bostadsrättsnytt om svenska brf:er som vill hjälpa flyktingar från Ukraina med tillfälliga boendeplatser. Nu ska det istället handla om hur en brf i Polens huvudstad Warszawa engagerat sig i frågan, vilket Sveriges Radio (SR) rapporterat om. <br><br>I ett inslag från SR P1-morgon är en reporter på plats i föreningens hus som ligger vid en stor tågstation dit nya flyktingar från Ukraina anländer dagligen. Strax efter att kriget bröt ut i grannlandet togs ett gemensamt beslut i föreningen om att låta ukrainska flyktingar bo i husets gemensamma gymlokal. <br><br>En manlig brf-medlem berättar för SR:s reporter att de i huset kom överens om att de kan vara utan “the fitness” för ett tag och istället hjälpa människor. En beslutsprocess har aldrig tidigare varit så kort i föreningen, fortsätter han. Inom två dygn hade över 200 hushåll röstat för att låta flyktingar bo i lokalen. <br><br>Därefter gick det snabbt. Träningsmaskiner i lokalen flyttades in i ett hörn, medan madrasser lades ut på golvet, och gymmets bastu gjordes om till kapprum. Idag uppges en ribbstol på ena väggen vara full av gosedjur, och i ett annat hörn har det blivit ett tillfälligt kök med mikrougn, bord och stolar. <br><br>I lokalen finns nu 15 sovplatser och den första veckan bodde totalt 90 personer där “för en eller ett par dygns övernattning”. Familjer har kommit och gått och på väggarna sitter nu teckningar uppe som deras barn gjort. <br><br>Enligt en annan föreningsmedlem har gymprojektet fört brf-medlemmarna närmare varandra. Via kontakter har vissa medlemmar kunnat ordna med sponsring från företag. Ett har till exempel skänkt madrasser till projektet och ett annat har bidragit med catering så medlemmarna inte måste stå för all matlagning själva.&nbsp; <br><br>Vidare har IT-ingenjörer och kommunikationsproffs i huset ordnat en surfplatta med länkar till allt som flyktingarna kan tänkas behöva, både för att registrera sig i landet och hitta boende.<br><br>Föreningen har organiserat sig så att någon hela tiden går jour. En grupp tar hand om tvätt, en tar hand om frukosten och en annan håller koll så att platserna i gymmet inte blir överbokade. Föreningens Facebook-grupp har också varit till stor hjälp för kommunikation och för att ordna fram saker som flyktingarna behövt.</p>'
template: articles/article
sponsored: false
hide_from_home: false
artikel_typ: nyhet
views: 110
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - SR
  - P1-morgon
id: f56d1972-6b64-42cf-bf18-86efa1dcabd1
