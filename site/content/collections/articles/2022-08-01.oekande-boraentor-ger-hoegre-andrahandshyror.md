title: 'Ökande boräntor ger högre andrahandshyror'
ingress: |
  <p>Stigande räntor på bolån har drivit upp andrahandshyror för bostäder. Detta enligt SVT som tagit del av ny statistik från Blocket Bostad.
  </p>
  
intro_image: /assets/img/pressbild-blocket-bostad.png
long_form:
  -
    type: text
    text: '<p>Att hyra en bostad i andra hand har blivit betydligt dyrare på senare tid. I snitt kostade det 9 250 kronor per månad under andra kvartalet i år, enligt en rapport från Blocket Bostad som SVT tagit del av. På årsbasis syns en ökning om 4,7 procent, vilket är dubbelt så högt som det brukar vara. <br>– Det är ganska anmärkningsvärt. Hyrorna brukar vara stabila på årsbasis, kanske öka med noll till två procent, säger Blockets talesperson Fredrik Strömsten till SVT.<br><br>En anledning till utvecklingen är sannolikt att de som hyr ut bostäderna fått högre kostnader.<br>– Eftersom de flesta bostäder som hyrs ut är ägda bostäder så får de stigande bolåneräntorna genomslag i hyresvärdarnas kostnader, och då tar de höjd för det i hyran, fortsätter Fredrik Strömsten.<br><br>Ofta ingår även avgifter för el i andrahandshyror, vilket enligt Fredrik Strömsten också bör tas med i beräkningen.<br>– De flesta avtal på andrahandsmarknaden inkluderar också el, så när elpriserna stiger som de gjort påverkar det också hyran, tillägger han.<br><br>Bland Sveriges tio största städer är det i Norrköping som andrahandshyrorna ökat mest på ett år; plus 20 procent. Medianhyran för en bostad i andrahand ligger nu på 8 410 kr. Näst största uppgången återfinns i Stockholm med plus 9,8 procent. I median uppgår medianhyran nu till 13 500 kronor. På tredje plats hamnar Västerås med plus 7,6 procent och en nuvarande medianhyra på 8 500 kr.</p>'
template: articles/article
sponsored: false
hide_from_home: false
artikel_typ: nyhet
views: 236
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'Blocket Bostad'
  - SVT
id: 04524c42-9c68-4348-882a-00a88ada572a
