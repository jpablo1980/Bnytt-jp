title: 'Riksbanken lämnar reporäntan fortsatt oförändrad: "En exceptionell kris"'
ingress: |
  <p>Enligt ett nytt besked från Riksbanken lämnas reporäntan fortsatt oförändrad på noll procent. Detta för att hålla nere räntor och underlätta kreditförsörjningen under vad som beskrivs som en exceptionell kris.
  </p>
  
intro_image: /assets/img/mostphotos/13150421-sveriges-riksbank.jpg
long_form:
  -
    type: text
    text: '<p>De åtgärder som vidtagits för att bromsa spridningen av coronaviruset har lett till att aktiviteten i den globala ekonomin minskat kraftigt. Jämfört med hur det ekonomiska läget såg ut i februari 2020, har den senaste tidens utveckling förändrat konjunktur- och inflationsutsikterna totalt för både Sverige och omvärlden.&nbsp;&nbsp;<br><br>I mitten av april gjorde Internationella valutafonden (IMF) bedömningen att globala BNP kommer att sjunka mer än under finanskrisen år 2008 – 2009. Det framgår av Riksbankens penningpolitiska rapport, april 2020.&nbsp; <br><br>Under förmiddagen släppte Riksbanken ett pressmeddelande med informationen att reporäntan lämnas fortsatt oförändrad på noll procent, ett beslut som börjar gälla den 29 april. <br><br>Bakgrunden till beslutet ska vara att en räntesänkning för att försöka öka efterfrågan inte bedöms vara motiverad i nuläget. Detta då nedgången i ekonomin uppges bero på att restriktioner införts och människors oro för smittspridning.&nbsp; <br><br>Huvudfokus för Riksbanken i nuläget uppges vara att hålla nere räntor och underlätta kreditförsörjningen, det vill säga finansiering av lån.&nbsp; <br><br>Dock utesluter inte Riksbanken att reporäntan kan komma att sänkas i ett senare skede, om det bedöms kunna stimulera efterfrågan och vara gynnsamt för inflationsutvecklingen under återhämtningsfasen.&nbsp; <br><br>Utöver dagens besked om att reporäntan lämnas oförändrad, har Riksbanken även vidtagit andra åtgärder för att dämpa de negativa effekterna av pandemin. Under de senaste sju veckorna har direktionen till exempel fattat beslut om att erbjuda lån till bankerna på upp till 500 miljarder kronor för vidareutlåning till företag.&nbsp; <br><br>I mitten av mars beslutade direktionen också att Riksbanken ska köpa obligationer för upp till 300 miljarder kronor under nuvarande år. Beslut har också fattats om att erbjuda bankerna lån i amerikanska dollar.&nbsp;<br><br>På en livesänd presskonferens idag beskrev riksbankschefen Stefan Ingves den rådande situationen som "en exceptionell kris", synkroniserad på global nivå. Dock förväntas inte återhämtningen bli lika synkroniserad.&nbsp;&nbsp;</p>'
template: articles/article
sponsored: false
artikel_typ: nyhet
views: 544
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - Riksbanken
  - IMF
id: 2cc1c1e2-f18d-4ee3-b43e-1d4ae741440c
