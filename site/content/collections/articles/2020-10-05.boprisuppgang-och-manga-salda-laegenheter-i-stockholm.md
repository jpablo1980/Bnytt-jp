title: 'Boprisuppgång och många sålda lägenheter i Stockholm'
ingress: |
  <p>Under september steg bostadsrättspriserna i Stockholms kommun, samtidigt som omsättningen av lägenheter var rekordhög för månaden. Detta enligt Danske Banks senaste Boprisindikator.
  </p>
  
intro_image: /assets/img/36197026-stockholm.jpg
long_form:
  -
    type: text
    text: '<p>I september 2020 gick priserna på bostadsrätter i Stockholms kommun upp med två procent (1,5 procent efter säsongsjustering), och omsättningen av bostadsrätter i kommunen var omkring 20 procent större än under samma månad förra året. Jämfört med september 2016-2018 var omsättningen cirka 50 procent högre i år. Det visar Danske Banks senaste Boprisindikator.&nbsp; &nbsp;<br>– Priserna på bostadsrätter i Stockholm fortsatte uppåt i oförminskad takt i september, plus 1,5 procent säsongsrensat. Anmärkningsvärt är att det sker under rekordomsättning. Vi har aldrig noterat en högre omsättning någon enskild månad. Tydligt är att låga räntor och lättade amorteringskrav har en stor inverkan på köpviljan, trots riskerna för stigande arbetslöshet, säger Danske Bank Sveriges chefsekonom Michael Grahn i ett pressmeddelande från banken.&nbsp; <br><br>Enligt Danske Banks prognos väntas inga större prisnedgångar under de kommande månaderna “även om det såklart kan komma bakslag”, men troligen blir tappet i så fall inte så stort som under mars-april i år. <br><br>Samtidigt bedöms riskerna på bostadsmarknaden kvarstå, men kan möjligen ha minskat något. Bostadspriserna kommer även fortsättningsvis att gynnas av de historiskt stora finanspolitiska stimulanserna, den låga räntan och hushållens amorteringsfrihet fram till sista augusti 2021.&nbsp; <br><br>Danske Banks Boprisindikator är en undersökningen baserad på uppgifter om avslutade bostadsaffärer från bostadssajten&nbsp;Hemnet, med fokus på prisutveckling och omsättning avseende bostadsrätter i Stockholm den senaste månaden. Den innehåller även&nbsp;en prognos för&nbsp;Valueguards&nbsp;Housing&nbsp;Index (HOX) avseende bostadsrätter i Stockholm.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 291
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: boprisutveckling
tags:
  - 'Danske Bank'
  - Hemnet
  - Valueguard
  - HOX
  - Toppnyhet
id: f0315fd2-7239-4878-9d2e-b4612ebebacd
