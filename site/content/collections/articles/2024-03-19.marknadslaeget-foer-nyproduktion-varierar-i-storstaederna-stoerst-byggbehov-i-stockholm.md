title: 'Marknadsläget för nyproduktion varierar i storstäderna – störst byggbehov i Stockholm'
ingress: |
  <p>Den senaste uppdateringen av indexet HMI från SBAB indikerar ett överskott på nya bostadsrätter i Göteborg, medan behovet av nybyggnation på storstadsnivå är som störst i Stockholm.
  </p>
  
intro_image: /assets/img/25630851-nya-bostader-vid-enskedevagen-postiljonsvagen-i-stockholm-(1).jpg
long_form:
  -
    type: text
    text: '<p>Under sista kvartalet ifjol och början av 2024 låg omsättningen av nya bostäder på mellan en fjärdedel och en femtedel av nivåerna som gällde för några år sedan, sett till riksnivå. Det skriver banken SBAB i ett pressmeddelande. <br><br>De nyproducerade bostäder som såldes under fjolårets sista kvartal och inledningen av 2024 tog i snitt över ett år att sälja, samtidigt som andelen prissänkta objekt fortsatt uppåt för att nu ligga på tio procent, beräknat utifrån officiella listpriser. <br><br>Utöver detta uppges byggkostnaderna ha ökat med mer än 30 procent på tre år, först som en följd av pandemin och därefter kriget i Ukraina. Kostnadsökningen beskrivs som exempellöst stor. <br><br>Banken presenterar marknadsläget för nyproduktion i SBAB Booli Housing Market Index (HMI), ett bostadsmarknadsindex som inkluderar olika bostadstyper i områden i landet där försäljningsstatistiken är tillräcklig. Prisstatistiken kommer från Booli som är bankens bostadssajt.<br><br>Ligger indexet inom intervallet 0,5–1,5 ska det tolkas som att nyproduktionsmarknaden i stort sett är i balans. Överstiger det 1,5 indikerar det att nyproduktionsvolymen är påtagligt&nbsp; större än efterfrågan. Är indexet istället under 0,5 tyder det på att utbudet är klart mindre än efterfrågan.<br><br>För kvartal fyra 2023 sjönk HMI på riksnivå och oavsett boendeform och det mest framträdande som skett är att utbudet minskat. Annat som noteras är att hög inflation och stigande räntor har dämpat efterfrågan, men det ska inte vara lika påtagligt som utbudsminskningen. <br><br>På regional nivå syns samtidigt lokala variationer när efterfrågan sätts i relation till utbudet. Bland storstadslänen var det i Stockholm som det lägsta resultatet noterades. Där landade indexet på 0,78 för kvartal fyra förra året, jämfört med 0,83 samma period året innan. För Skåne blev motsvarande resultat 1,16 respektive 0,96. <br><br>För Västra Götalands län noterades däremot ett överskott på nya bostadsrätter: HMI för kvartal fyra ifjol hamnade på 1,53 och för samma kvartal 2022 noterades 1,45. Indexet visar också på en liknande utveckling i Göteborgs kommun, där resultatet gick från 2,27 för kvartal fyra 2022 till 2,39 för samma kvartal förra året. <br><br>I Stockholms stad sjönk däremot indexet från 0,63 ned till 0,57 under samma period. I kommunen Malmö landade noteringen för kvartal fyra 2022 på 1,53 och 1,56 för fjärde kvartalet 2023.</p>'
template: articles/article
sponsored: false
hide_from_home: false
artikel_typ: nyhet
views: 61
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - SBAB
  - Booli
  - Toppnyhet
id: 0bac82d7-ecd6-49c4-93c0-bc6f72d1df08
