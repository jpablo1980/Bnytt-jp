title: 'Stockholm: Grand Hotel i Nacka skrotar idé om brf'
ingress: |
  <p>Tidigare planerade ägarna av Grand Hotel Saltsjöbaden för en ny hotellbyggnad med bostadsrätter för uthyrning, men efter avslag från Nacka kommun ska ägarna ansöka om bygglov för vanliga hotellrum istället. Det rapporterar Mitt i Nacka.
  </p>
  
intro_image: /assets/img/maria-groth-grand-hotel-saltsjobaden.jpg
long_form:
  -
    type: text
    text: '<p>De som äger Grand Hotel Saltsjöbaden (Strandgården AB) planerade tidigare att utöka hotellkomplexet med en ny byggnad innehållande fem våningar med totalt 68 bostadsrätter. Hotellet är beläget i Nacka kommun, Stockholms län. Tanken var att bostäderna skulle ägas av privatpersoner samtidigt som hotellet skulle ha rätt att hyra ut lägenheterna till gäster, något som lokaltidningen Mitt i Nacka skrev om i juli. Upplägget skulle innebära att bostadsrättsinnehavarna inte kunde vara skrivna där permanent. <br><br>Förslaget fick en del kritik från politiker, bland annat från ordföranden i kommunens miljö- och stadsbyggnadsnämnd, Johan Krogh (C).<br>– Små lägenheter kan bedömas som hotellverksamhet men här rör det sig om flera tvåor och treor också och då finns en risk att de börjar användas mer permanent. Det är svårt att se hur de ligger i linje med detaljplanens bestämmelser om hotell, sade han i en kommentar till Mitt i. <br><br>Efter att ha fått avslag från kommunen på bygglovsansökan har ägarna nu valt att skrota idén om brf:en. Kommunen motiverade bland annat beslutet med att planerna innehöll för många stora lägenheter och får få parkeringsplatser för bilar. <br>– Vi har tänkt om och kommer att ansöka om att få bygga rena hotellrum i stället, inga bostadsrätter, säger Mikael Solberg på Strandgården AB till Mitt i.</p>'
template: articles/article
sponsored: false
hide_from_home: false
artikel_typ: nyhet
views: 270
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Grand Hotel Saltsjöbaden'
  - 'Mitt i'
  - Toppnyhet
id: 93122045-9ef6-4159-a539-402899e4dde4
