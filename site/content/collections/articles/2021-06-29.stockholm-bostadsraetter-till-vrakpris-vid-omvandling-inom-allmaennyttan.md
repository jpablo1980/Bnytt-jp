title: 'Stockholm: Bostadsrätter till vrakpris vid omvandling inom allmännyttan'
ingress: |
  <p><span class="TextRun SCXW197229152 BCX0"><span class="NormalTextRun SCXW197229152 BCX0">Nyligen ska hyreslägenheter i Sätra, tillhörande Stockholms kommuns allmännytta, ha omvandlats till bostadsrätter och sålts för runt halva marknadspriset. Det rapporterar Mitt i. Även lägenheter i Skärholmen är tänkta att säljas av till låga priser vid omvandling, med större rabatt än de i Sätra.</span></span>
  </p>
  
intro_image: /assets/img/2624678-stockholm-vid-stadshuset-7.jpg
long_form:
  -
    type: text
    text: '<p>I våras skrev lokaltidningen Mitt i Skärholmen om att en pågående ombildning av hyresrätter till bostadsrätter i fastigheten&nbsp;Bysätra&nbsp;1 i Sätra orsakat “hetsiga interna diskussioner”. Bland annat då planen var att lägenheterna skulle säljas för&nbsp;betydligt lägre belopp än marknadspris “trots tidigare löften om motsatsen”.&nbsp; <br><br>Av&nbsp;Mitt i Stockholms rapportering framgår nu att försäljningen ska ha ägt rum den tredje juni i år. Boende fick enligt uppgift köpa lägenheter i fastigheten för 20 000 kronor per kvadratmeter, vilket uppges vara runt 50 procent av det uppskattade marknadspriset för enskilda bostadsrätter i området. I år har snittpriset där ha legat på runt 40 900 kronor per kvadratmeter, vilket framgår av uppgifter från Svensk Mäklarstatistik som Mitt i hänvisar till.&nbsp; &nbsp;<br><br>Lägenheterna såldes av allmännyttans bostadsbolag&nbsp;Stockholmshem, tillhörande Stockholms stad, och totalt ska 101 lägenheter på&nbsp;Kungssätravägen&nbsp;i Sätra ha avyttrats. <br><br>Även i Skärholmen ska det ha fattats beslut om att sälja hyresrättslägenheter som bostadsrätter till låga priser i samband med omvandling, med ännu större rabatt än i Sätra. Priset för lägenheter i föreningen Harholmen 3, Skärholmen, har enligt lokaltidningen satts till 19 100 kronor per kvadratmeter. Under 2021 har snittpriset på orten varit omkring&nbsp;59 000 kronor per kvadratmeter. <br><br>För närvarande är det en blågrön majoritet i Stockholms stadshus. I en kommentar till Mitt i ger Stockholms bostadsborgarråd Dennis Wedin (M) svar på frågan om han tycker att lägenheterna i fråga sålts av till marknadspris.&nbsp; <br>– Ja, ombildningar när boende köper en hel fastighet omöjliggör en öppen budgivning. Det är olika sorters försäljningar. Vi har haft oberoende värderare som tittat på fastighetens skick och den i Sätra är inte&nbsp;stambytt, säger han till tidningen.</p>'
template: articles/article
sponsored: false
hide_from_home: false
artikel_typ: nyhet
views: 1200
puff_font_size: 24
article_font_size: 24
topnews_font_size: 38
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Mitt i'
  - 'Stockholms stad'
  - Stockholmshem
  - Toppnyhet
id: 8a01389e-847e-4904-b00b-64d5bccfe992
