title: 'Ophelias Brygga – nya bostäder byggs på ö i Helsingborg'
ingress: |
  <p>På en egen ö i den nya stadsdelen Oceanhamnen i Helsingborg, byggs just nu ett Amsterdam-inspirerat kvarter med 124 bostadsrätter, på uppdrag av Magnolia Bostad.
  </p>
  
intro_image: /assets/img/bilder_nyheter/magnolia_ophelia_brygga.jpg
long_form:
  -
    type: text
    text: '<p>På uppdrag av utvecklaren Magnolia Bostad uppför byggkoncernen Serneke ett nytt kvarter i Helsingborg. Det går under namnet Ophelias Brygga och ska bestå av 124 bostadsrätter, belägna på en egen ö i den nya stadsdelen Oceanhamnen. Inflyttning är beräknad till år 2020 och försäljning av lägenheterna pågår just nu. Det går att läsa på Magnolias hemsida.&nbsp;</p><p>Linda Wiman, chef för Boendeutveckling hos Magnolia Bostad, berättar för Bostadsrättsnytt att försäljningen går bra och att de tecknar nya avtal löpande.&nbsp;<br><br>Ophelias Bryggas arkitektur har tagits fram av LINK Arkitektur, tillsammans med isländska Batteríið Architects. På Magnolias hemsida står det att inspiration till projektet har hämtats från Amsterdam “där vattnet är en naturlig del av stadslivet”. Stora fönsterpartier är tänkta att återspegla det omgivande vattnet, och det planeras för sittplatser nere vid kajen. Husfasaden ska bestå av robust tegel i roströda nyanser och nougat, med grafiskt formgivna detaljer i färgerna grafitgrått och svart. På taket ska det anläggas solceller, och i övrigt kommer det att finnas tillgång till elbilsplatser i området. <br><br>Av hemsidan framgår att bostadsrätterna uppförs i olika storlekar och varianter. Bland annat byggs etagelägenheter med en takhöjd på fem meter, och egen brygga vid kvarterets hamnbassäng. Det ska också byggas takvåningar med egna terrasser, vilka planeras bli mellan 40 och 140 kvadratmeter stora till ytan. Och intresset för just dessa har varit stort.<br>– Lägenheterna med egna bryggor och takterrasser har varit extra efterfrågade, säger Linda Wiman. <br><br>Kvarteret kommer att bli en del av den nya stadsdelen Oceanhamnen i Helsingborg, som byggs på en samling öar och ska ingå i det miljöprofilerade stadsförnyelseprojektet H+. På projektets hemsida beskrivs platsen där stadsdelen nu tar form, som ett gammalt hamn- och industriområde. Totalt ska 350 bostäder uppföras där, uppdelade i fyra kvarter. Oceanhamnen kommer också att få en egen strand, Banana Bay. Helsingborgs stads mål med stadsdelen är “att säkerställa en ekonomisk, miljömässig och socialt hållbar stadsutveckling”. <br><br>De stadsdelar som ska ingå i projektet H+ är Oceanhamnen, Universitetsområdet, Husarområdet och Gåsebäck. Deras sammanlagda yta beräknas bli omkring en miljon kvadratmeter stor, och år 2035 ska H+ bestå av totalt 5 000 bostäder.</p><p>&nbsp;<br></p><p>&nbsp;<br></p>'
template: articles/article
sponsored: false
artikel_typ: nyhet
views: 923
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 31
link: '1'
categories: nyproduktion
tags:
  - 'Magnolia Bostad'
  - Serneke
  - 'LINK Arkitektur'
  - 'Batteríið Architects'
  - H+
id: 1c836df6-508b-420d-ad5e-3e5ef3d89593
