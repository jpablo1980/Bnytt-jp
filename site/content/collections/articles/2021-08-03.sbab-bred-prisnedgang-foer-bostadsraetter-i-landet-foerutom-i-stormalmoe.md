title: 'SBAB: Bred prisnedgång för bostadsrätter i landet – förutom i Stormalmö'
ingress: |
  <p>En ny mätning från SBAB visar på sjunkande bostadsrättspriser i samtliga indexområden under juli, med undantag för Stormalmö där priserna stod stilla. Enligt banken kan utvecklingen inte förklaras av normala säsongsmönster.
  </p>
  
intro_image: /assets/img/20994326-malmo.jpg
long_form:
  -
    type: text
    text: '<p>I alla landets regioner, förutom i Stormalmö, sjönk priserna på bostadsrätter i juli. I Stormalmö noterades stillastående priser. Det visar SBAB:s prisindex HPI som uppges vara baserat på alla bostadsförsäljningar som registrerats på bostadssajten Booli under månaden. <br><br>Enligt banken kan utvecklingen inte förklaras av normala säsongsmönster.<br>– Man ska vara försiktig med att tolka enskilda månadsutfall, men det blir mer och mer tydligt att vi gått in i ett betydligt lugnare läge på bostadsmarknaden. Vi har nu haft två månader med röda siffror i våra storstadsområden. Den negativa utvecklingen för lägenheter under juli kan inte förklaras av normala säsongsmönster, säger SBAB:s chefsekonom Robert Boije i ett pressmeddelande från banken. <br><br>Samtidigt som prisökningstakten på lägenheter ser ut att ha mattats av påtagligt, brukar augusti innebära prisuppgångar större än årssnittet. <br>– Det är därför möjligt att vi även detta år får en viss uppgång i augusti. Samtidigt brukar resten av hösten vara lugnare, så vi bör nog förvänta oss en i stort återhållsam utveckling på marknaden för lägenheter i höst, fortsätter Robert Boije.<br><br>Det indexområde där priserna på bostadsrätter sjönk mest under juli var mellersta Sverige med minus 2,8 procent, tätt följt av Storstockholm där priserna gick ned med 2,6 procent. I södra Sverige blev resultatet minus 2,2 procent och för norra Sverige noterades minus 0,8 procent.<br></p><h3><br>Prisutveckling på bostadsrätter i juli 2021</h3>'
  -
    type: image
    photo: /assets/img/bopriser-sbab-juli.png
    size: Normal
  -
    type: text
    text: '<p><i>Källa: SBAB Booli Housing Price Index (HPI) avseende juli 2021</i></p><p><br>SBAB Booli Housing Price Index (HPI) är ett boprisindex från banken SBAB:s bostadssajt Booli vilket uppdateras en gång per månad. I beräkningen av prisindexet ingår variabler som bostädernas storlek, taxeringsuppgifter, tomtstorlek, antal rum, våning, månadsavgift till föreningen med mera. Den slutprisdata som används uppges bygga på uppgifter om verifierade slutpriser från mäklare och lagfarter samt sista bud.&nbsp; &nbsp;</p>'
template: articles/article
sponsored: false
hide_from_home: false
artikel_typ: nyhet
views: 233
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - SBAB
  - Booli
id: 1356a62a-88e0-4701-95d5-872904930ffd
