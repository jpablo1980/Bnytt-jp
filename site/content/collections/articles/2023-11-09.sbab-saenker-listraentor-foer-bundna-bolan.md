title: 'SBAB sänker listräntor för bundna bolån'
ingress: |
  <p>Den nionde november justerar SBAB ned sina listräntor för bolån med bindningstider från ett år och uppåt. Detta enligt ett pressmeddelande från banken.
  </p>
  
intro_image: /assets/img/ritning-sbab.jpg
long_form:
  -
    type: text
    text: '<p>Från och med den nionde november i år sänker banken SBAB sina listräntor för bolån med bindningstider på ett år och uppåt. Samtidigt lämnas listräntan för rörliga bolån på tre månader oförändrad på 5,22 procent.<br></p><p>– Vi förstår att den kraftiga ränteuppgång som skett är kännbar för många som har bolån. Vi agerar följsamt med marknadsräntorna både i upp- och nedgång. Just nu har längre marknadsräntor gått ned, därför sänker vi bolåneräntorna för att våra kunder skall få del av den nedgången, säger bankens vd Mikael Inglander i ett pressmeddelande.<br><br>Nedjusteringarna ligger inom intervallet 0,05-0,25 procentenheter. För ettåriga bolån sänks räntan med 0,05 procentenheter ned till 5,32 procent, medan den sänks med 0,25 procentenheter för tvååriga lån vars ränta nu ligger på 4,86 procent.&nbsp;&nbsp;<br><br>För bolån bundna på tre år sänks räntan med 0,20 procentenheter ned till 4,68 procent, för fyraåriga handlar det om en nedjustering om 0,15 procentenheter till 4,55 procent, och för femåriga lån sänks räntan med 0,10 procentenheter till 4,51 procent.&nbsp;<br><br>När det kommer till bolån bundna på sju och tio år har banken valt att sänka listräntan med 0,05 procentenheter. För båda bindningstiderna ligger nu räntan på 4,51 procent.&nbsp;&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1135
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - SBAB
id: 8911ebc6-931e-446e-9d7e-5c7321a06e58
