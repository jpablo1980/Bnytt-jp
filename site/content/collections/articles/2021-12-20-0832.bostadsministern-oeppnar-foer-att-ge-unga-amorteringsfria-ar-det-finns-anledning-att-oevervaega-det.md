title: 'Bostadsministern öppnar för att ge unga amorteringsfria år: “Det finns anledning att överväga det”'
ingress: |
  <p>Nytillträdde bostadsministern Johan Danielsson är öppen för att se över om unga vuxna borde få ett par års amorteringsfrihet under de första åren på bostadsmarknaden. Det säger han i en intervju med DN.
  </p>
  
intro_image: /assets/img/bominister_om-_unga.png
long_form:
  -
    type: text
    text: '<p>Svenska amorteringskrav gör det <a href="https://bostadsrattsnytt.se/nyheter/bostadsmarknad/2021-04-01-aterinfoert-amorteringskrav-skulle-drabba-manga-unga-vuxna">svårare för många unga</a> vuxna att ta sig in på bostadsmarknaden. I andra länder har denna grupp sluppit att amortera på sina bolån under de första åren på bostadsmarknaden, något som Sveriges nya bostadsminister <a href="https://bostadsrattsnytt.se/nyheter/ovrigt/2021-12-08-kort-om-sveriges-nya-bostadsminister">Johan Danielsson</a> tycker kan vara värt att fundera på även för svensk del.<br>– Det finns anledning att överväga det, men nu har vi en utredning som tittar på lättnader för förstagångsköpare och jag vill inte föregripa den, säger han i en intervju med tidningen Dagens Nyheter (DN).<br><br>Vidare förklarar Johan Danielsson att han förväntar sig att utredningen ska se till totalen av de amorteringskrav som införts, vad de gör, samt vad som kan göras för att underlätta situationen för förstagångsköpare på bostadsmarknaden.<br>– Men klart är att det finns problem i dag för förstagångsköpare att komma in på bostadsmarknaden. Det är något vi har sett och som vi har för avsikt att adressera, fortsätter han.<br><b><br>Kort om amorteringskrav i Sverige</b></p><p>År 2016 införde myndigheten Finansinspektionen (FI) amorteringskrav för hushåll med stora bolån som innebär att de med lån som överstiger 50 procent av bostadens värde, årligen ska amortera minst en procent av lånebeloppet. Hushåll med lån som överstiger 70 procent av bostadens värde måste amortera minst två procent.<br><br>Den första mars 2018 införde Finansinspektionen (FI) ett skärpt amorteringskrav riktat mot hushåll med hög skuldsättning i relation till sin inkomst. Det skärpta amorteringskravet innebär amortering om tre procent av det totala lånebeloppet. Kravet omfattar de som har bolån med en belåningsgrad om 70 till 85 procent av bostadens värde, och som samtidigt har en skuld som överstiger 4,5 gånger sin årsinkomst före skatt.&nbsp;</p><p><i>Källa: FI</i></p>'
template: articles/article
sponsored: false
hide_from_home: false
artikel_typ: nyhet
views: 273
puff_font_size: 24
article_font_size: 24
topnews_font_size: 38
clicks: 0
link: '1'
categories: bostadsmarknad
tags:
  - DN
  - Regeringen
  - FI
  - Toppnyhet
id: e7d50103-332a-46f6-b32d-2f1911b4eba9
