title: 'Fler sålda bostadsrätter i Stockholm'
ingress: |
  <p>Omsättningen på bostadsrätter i Stockholms län har ökat, enligt siffror från Svensk Mäklarstatistik. I januari 2024 såldes omkring 50 procent fler lägenheter i länet än månaden innan och en uppgång syns även vid jämförelse med januari ifjol.
  </p>
  
intro_image: /assets/img/img-5506-1708359031.jpg
long_form:
  -
    type: text
    text: '<p>Svensk Mäklarstatistik släppte <a href="https://bostadsrattsnytt.se/nyheter/boprisutveckling/2024-02-08-varierande-boprisutveckling-i-storstaederna-4">nyligen</a> siffror för prisutvecklingen på bostadsrätter i huvudstaden under årets första månad. Enligt statistiken förblev priserna i centrala Stockholm oförändrade i januari 2024, medan en nedgång om 0,8 procent noterades för lägenheter i Storstockholm. <br><br>Medelpriset för en bostadsrätt i centrala Stockholm var 101 977 kronor per kvadratmeter i januari, medan kvadratmeterpriset i Storstockholm landade på 62 416 kronor. <br><br>När det gäller omsättningen på lägenheter så ser utvecklingen däremot mer positiv ut. Av Svensk Mäklarstatistiks hemsida framgår att antalet sålda bostadsrätter i Stockholms län uppgick till 2 980 objekt i januari, vilket är runt 50 procent fler än i december 2023 då antalet sålda var 1 991. För januari 2023 landade noteringen på 2 726. <br><br>Lokaltidningen Mitt i var först med att rapportera om utvecklingen på försäljningsfronten.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 163
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'Svensk Mäklarstatistik'
  - 'Mitt i'
id: 1903110f-2dbe-469e-b814-93767c1d8710
