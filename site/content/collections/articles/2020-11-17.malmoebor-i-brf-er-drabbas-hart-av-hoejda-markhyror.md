title: 'Malmöbor i brf:er drabbas hårt av höjda markhyror'
ingress: |
  <p>Tiotusentals Malmöbor med bostadsrätter väntas drabbas hårt ekonomiskt när kommunen maximerar markhyran. Det står att läsa i ett pressmeddelande från HSB.
  </p>
  
intro_image: /assets/img/valby11.jpg
long_form:
  -
    type: text
    text: '<p>Bostadsrättsnytt har tidigare skrivit om hur bostadsrättsinnehavare i <a href="https://bostadsrattsnytt.se/nyheter/bostadsmarknad/2020-11-06-hsb-vill-se-aendrade-regler-foer-frikoep-av-tomtraett">Stockholm</a> och <a href="https://bostadsrattsnytt.se/nyheter/ovrigt/2020-10-01-brf-er-pa-tomtraetter-kan-fa-rejaelt-hoejda-avgifter">Göteborg</a> drabbats ekonomiskt av höjda tomtgälden, en typ av hyra som&nbsp;brf:er&nbsp;betalar om de har bostadsrätter på kommunal mark. Höjda tomtgälden leder i sin tur till höjde avgifter för bostadsrättsinnehavare. <br><br>Till exempel kan månadsavgiften för en bostadsrätt i Göteborg bli i snitt 1 648 kronor högre om staden fortsätter att basera tomträttsavgälden på marktaxeringsvärdet. <br><br>I veckan släppte HSB ett nytt pressmeddelande i ämnet. Bland annat framgår det att markvärdena i landet stigit kraftigt under de senaste årtiondena, vilket ska ha varit särskilt påtagligt i landets större städer, och lett till att kommunerna höjt avgälderna i samma takt. För Malmös del uppgår&nbsp;de totala kostnaderna för tomträttsavgälden till runt 250 miljoner per år.&nbsp; <br><br>I pressmeddelandet lyfts situationen för HSB Brf Valby i Malmö som exempel. Tidigare uppgick föreningens&nbsp;tomträttsavgäld till nära 8 000 kronor årligen, men sommaren 2020 höjdes avgälden rejält och ligger nu på en miljon kronor om året.&nbsp; &nbsp;<br>– Det är orimligt att tomträttsavgälden kan höjas så kraftigt på ett bräde. En del bostadsrättsföreningar erbjuds att köpa loss marken, men upptäcker snart att de sitter i en rävsax. Många gånger beviljas inte föreningen överhuvudtaget ett så stort lån som skulle behövas för friköpet. Och om de får lån innebär det en alldeles för hög ekonomisk risk för bostadsrättsföreningen. Man har helt enkelt inget annat val än att fortsätta betala den höga markhyran, säger HSB Malmös vd&nbsp;Michael Carlsson i pressmeddelandet.&nbsp; <br><br>Där framgår också att HSB givit Ramberg Advokater i uppdrag att&nbsp;utreda de lagar som kommuner har att förhålla sig till när tomträttsavgälden och friköpsvillkoren ska bestämmas. Resultaten från utredningen presenteras nu i form av en rapport som visar att det finns andra sätt att tolka lagen än politikernas.&nbsp; <br>– Tomträttssystemet måste moderniseras och vår utredning visar att det egentligen inte ens krävs någon lagändring. Genom tre åtgärder kan kommunerna avsevärt lätta trycket på bostadsrättsföreningarna: De höga avgäldsräntorna kan omprövas, friköpsvillkor mellan flerbostadshus och villor likställas och en spärregel kan införas som begränsar de kraftiga höjningarna av markhyran, förklarar Michael Carlsson.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 559
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: bostadsmarknad
tags:
  - 'HSB Malmö'
  - 'Ramberg Advokater'
  - Toppnyhet
id: 696ea9ba-5741-448a-950b-15fbb6221680
