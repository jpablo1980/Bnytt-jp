title: 'Skyskrapan Karlatornet kan säljas'
ingress: |
  <p>Det som ska bli Nordens högsta skyskrapa kan komma att byta ägare. Det imponerande bygget på 245 meter ska stå klart år 2021 på Hisingen i Göteborg. Vem den nya ägaren blir efter Serneke är ännu inte klart, skriver Göteborgs-Posten.
  </p>
  
intro_image: /assets/img/mostphotos/karlastaden-vy-bildarkiv.jpg
long_form:
  -
    type: text
    text: '<p>På Hisingen i Göteborg ska Nordens högsta skyskrapa byggas. I maj anlades bottenplattan till det så kallade Karlatornet, som ska bli 245 meter högt. Tornet kommer stå i Göteborgs nya stadsdel Karlastaden. Projektet drivs av byggbolaget Serneke, men de har i sin halvårsrapport meddelat att Karlatornet kan säljas. ”Arbetet med att förbereda utvecklingen av Karlastaden är en prioriterad fråga. Serneke har genom ett exklusivitetsavtal inlett förhandling om försäljning och en komplett finansiering av Karlatornet", skriver Sernekes vd Ola Serneke.</p><p><br></p><p>Länge har Ola Serneke velat bygga en skyskrapa och planerna för den höga byggnaden fick godkänt av Försvarsmakten 2015. För att kunna påbörja bygget krävdes det av 70 procent av de framtida lägenheterna blev sålda. En etta långt ner i skyskrapan kostade cirka 1,7 miljoner kronor, medan lägenheterna högst upp med en yta på 300–400 kvadratmeter gick för 30 miljoner kronor, skriver Göteborgs-Posten.&nbsp;</p><p><br></p><p>Kommunfullmäktige i Göteborg sa ja till byggprojektet Karlastaden sommaren 2017. Många ställde sig negativa till projektet och menade att bygget av den nya stadsdelen var vårdslöst och och ett haveri i stadsplanering. Direkt överklagades beslutet, men Mark- och miljödomstolen avslog överklagandet direkt. Vid den här tidpunkten var också 75 procent av lägenheterna sålda och ett halvår senare såldes en lägenhet på 240 meters höjd – för 66 miljoner kronor.</p><p><br></p><p>Nu verkar det som om Karlatornet ska byta ägare. För att köpa alla aktier i tornet krävs 600 miljoner kronor. Vem som ska ta över projektet är ännu oklart. Karlatornet planeras stå klart år 2021 och Serneke utlovar mer information under det tredje kvartalet 2019.</p>'
template: articles/article
sponsored: false
artikel_typ: nyhet
views: 5375
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 11
link: '1'
categories: nyproduktion
tags:
  - karlatornet
  - karlastaden
  - serneke
  - hisingen
  - göteborgsposten
  - Toppnyhet
id: 5d07001c-87e0-4009-a572-9fe89fd975da
