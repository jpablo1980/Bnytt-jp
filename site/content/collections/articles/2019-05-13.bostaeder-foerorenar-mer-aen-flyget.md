title: 'Bostäder förorenar mer än flygandet'
ingress: |
  <p>Varje år släpper svenska bostäder ut mängder med koldioxid, till och med mer än allt flygande. Även om utsläppen minskat drastiskt de senaste 20 åren vill nu Världsnaturfonden att byggsektorn ställer om. Det skriver SvD.
  </p>
  
intro_image: /assets/img/mostphotos/5611404-husfasad-med-balkonger.jpg
long_form:
  -
    type: text
    text: '<p>Koldioxidutsläppen har diskuterats flitigt i medierna den senaste tiden. Dock handlar det oftast om flyg och industrier, inte om bostäder. Men trots att bostäderna inte målas ut som en lika stor klimatbov står ändå bostadsutsläppen för cirka en femtedel av en persons klimatavtryck. I Sverige motsvarar detta runt 11 miljoner ton koldioxid – mer än svenskarnas flygande, som motsvarar 10 miljoner ton per år.</p><p><br></p><p>Sedan 1990 har utsläppen från bostäderna minskat kraftigt, med hela 90 procent. Detta tack vare att vi inte längre värmer upp våra hem med olja. Men det finns fortfarande problem, anser Världsnaturfonden (WWF). <br>– För att förstå helheten behöver vi titta på bostadens hela livscykel – inte bara fasen då vi bor i bostaden – utan även bygg- och konstruktionsskedet, underhåll och renoveringar, säger Sabina Andrén, programsamordnare på WWF, till Svenska Dagbladet (SvD).</p><p><br></p><p>Under en bostads livscykel står själva bygget för cirka 40 procent av klimatpåverkan. Det innebär att de som planerar och bygger bostäderna behöver förändra sitt sätt att arbeta på, menar Sabina Andrén. Detta behövs göras för att klimatmålet i Parisavtalet ska kunna uppnås.<br>– Kommuner bör sätta upp tydliga och starka mål som pekar ut vägen till nettonollutsläpp och driva den linjen som kravställare och föregångare i all nyutveckling och även renovering och upprustning av bostäder och stadsdelar. Kommunen kan inte klara klimatomställningen själv utan måste göra det i tät samverkan med andra samhällsaktörer från näringsliv, forskning och civila samhället, säger Andrén till SvD.</p>'
template: articles/article
sponsored: false
artikel_typ: nyhet
views: 2704
puff_font_size: 24
article_font_size: 24
topnews_font_size: 48
clicks: 27
link: '1'
categories: energi-och-miljo
tags:
  - WWF
  - svd
  - klimat
  - koldioxid
  - flyg
  - parisavtalet
  - Toppnyhet
id: 6a554fb1-0864-4b1d-a0e4-b660904d97a2
