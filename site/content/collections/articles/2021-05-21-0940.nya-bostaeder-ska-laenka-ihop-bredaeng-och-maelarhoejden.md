title: 'Nya bostäder ska länka ihop Bredäng och Mälarhöjden'
ingress: |
  <p>Från början var det 90 lägenheter som skulle byggas för att länka samman Bredäng och Mälarhöjden, men planerna har växt. Nu rör det sig om 166 bostadsrätter, rapporterar Mitt i.
  </p>
  <h2></h2>
  
intro_image: /assets/img/mostphotos/a7l532i0jtewp53ubvgtme37kj2j4xe.jpeg
long_form:
  -
    type: text
    text: '<p>Det har länge funnits planer på att föra ihop Mälarhöjden och Bredäng i södra Stockholm för att öka kontakten mellan två väldigt olika stadsdelar. Detta är tänkt att genomföras genom att bygga hus längs Bredängsvägen, i höjd med Ugglemossvägen. Från början var det tänkt att fyra hus med 90 lägenheter skulle byggas, men nu har projektets omfattning ökat. Nu är det istället 166 bostadsrätter fördelat på fem hus som ska uppföras.&nbsp;</p><p>– Främst beror det på att storleken på lägenheterna har ändrats. Det blir fler mindre lägenheter. Det har också tillkommit ett bostadshus med 27 lägenheter, söder om Ugglemossvägen. Återvinningscentralen där försvinner, säger Tara Nezhadi, stadsplanerare vid stadsbyggnadskontoret, till Mitt i.&nbsp;</p><p><br></p><p>Husen ska bli fyra eller fem våningar höga och boytan på bostäderna ska börja på 35 kvadratmeter. I husens bottenvåningar ska det finnas möjlighet för verksamheter att hyra in sig. Tanken är att detta ska skapa en mer stadslik gata. Bygget ingår i projektet Fokus Skärholmen där målet är att skapa minst 4 000 nya bostäder inom stadsdelsnämndsområdet Skärholmen.&nbsp;</p><p><br></p><p>Mitt i skriver att förslaget till detaljplanen för projektet var ute på samråd för ett par år sedan. Förslaget har arbetats om och är nu ute på granskning. Det är nu sista chansen för de boende runt om projektet att tycka till innan detaljplanen antas. Det är många som kommit med synpunkter på byggplanerna, främst från de som bor i villor runt om den tilltänkta platsen för projektet. Det är bland annat höjden på husen som det klagas på, då vissa villaägare kan få ett femvåningshus nära sin tomtgräns.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 507
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'mitt i'
  - 'fokus skärholmen'
  - bredäng
  - mälarhöjden
id: bd55f0d8-5fd2-48a2-9d96-a94e39828a86
