title: 'Ettor har blivit svåra att sälja'
ingress: |
  <p>Nu har även ettor blivit svårsålda, till och med svårare att sälja än bostadsrätter i allmänhet. Under februari i år såldes betydligt färre ettor än under samma månad 2018, och försäljningen har minskat mest i Stockholm. Det framgår av statistik från Hemnet.
  </p>
  
intro_image: /assets/img/mostphotos/9362960-hotorgsskraporna.jpg
long_form:
  -
    type: text
    text: |
      <p>Små lägenheter har under en längre tid varit relativt lättsålda jämfört med stora, men nu syns ett trendbrott. Att försäljningen av nyproduktion går trögt har varit känt ett tag, och nu minskar även antalet sålda ettor. Under februari i år har de till och med varit svårare att få sålda än bostadsrätter i allmänhet. <br><br>Den största nedgången noterades i centrala Stockholm. Statistik från bostadssajten Hemnet visar bland annat att antalet sålda ettor i Stockholms innerstad minskade med 45 procent under februari 2019, jämfört med samma period förra året. 
      
      Antalet försäljningar av ettor i Stockholms län minskade med 37 procent under februari i år, jämfört med samma månad i fjol. <br><br>På riksplanet såldes det i snitt 14 procent färre bostadsrätter i allmänhet under februari 2019, jämfört med samma månad förra året. För ettor i riket sjönk försäljningen med 18 procent, om man jämför resultaten under samma period. I Stockholms innerstad minskade försäljningen av bostadsrätter med 35 procent. Procentuellt sett så minskade alltså försäljningen av ettor mer än för bostadsrätter i allmänhet, både på riksnivå och i Stockholms innerstad.&nbsp;<br><br>En orsak bakom utvecklingen är troligen att det i allmänhet blivit svårare att få bolån hos bankerna. <br>– Den stora minskningen för antalet sålda bostadsrätter i Stockholm beror sannolikt på det skärpta amorteringskravet och bankernas tuffare kreditgivning. Vi ser att försäljningen av ettor har minskat särskilt mycket. Detta kan förklaras av att det ofta är singelhushåll som köper ettor och att dessa köpare har drabbats hårdare av det skärpta amorteringskravet, säger Staffan Tell talesperson på Hemnet, till Bostadsrättsnytt.&nbsp;</p><p>Sveriges Radio sände idag en längre intervju med Staffan Tell på samma tema, om att det blivit svårare att sälja mindre lägenheter.</p>
      
template: articles/article
sponsored: false
artikel_typ: nyhet
views: 11024
puff_font_size: 24
article_font_size: 24
topnews_font_size: 48
clicks: 33
link: '1'
categories: bostadsmarknad
tags:
  - Hemnet
  - Toppnyhet
  - SR
id: 265b0a3c-25c1-423e-b262-d4ca6be3a8e6
