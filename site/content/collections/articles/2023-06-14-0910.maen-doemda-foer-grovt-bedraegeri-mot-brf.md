title: 'Män dömda för grovt bedrägeri mot brf'
ingress: |
  <p>Västmanlands tingsrätt har dömt två män för grovt bedrägeri efter att de lurat en brf i Västerås på över 470 000 kronor. En av männen får fängelsestraff. Det skriver VLT.
  </p>
  
intro_image: /assets/img/exterior-2-vastmanland_2_208-1686649955.jpg
long_form:
  -
    type: text
    text: '<p>En bostadsrättsförening i Västerås och företrädare för ett bolag tecknade avtal om installation av en värmeanläggning i föreningens fastighet. Därefter ska de som företrätt bolaget ha begärt en förskottsbetalning om över 470 000 kronor, med motiveringen att de behövde erlägga förskott till sina underleverantörer. Dock valde företrädarna att försätta bolaget i konkurs två månader senare, utan att den avtalade installationen genomförts. Det står att läsa i Vestmanlands Läns Tidning (VLT). <br><br>Istället ska pengarna som föreningen betalat in ha gått till att betala av skulder som bolaget hade. Fallet kom att avgöras i Västmanlands tingsrätt och i domen konstaterar rätten att bolagets avsikt aldrig varit att slutföra arbetet enligt avtalet. Syftet uppges snarare ha varit att skaffa fram pengar till att betala bolagets skulder innan det skulle försättas i konkurs. <br><br>De två männen som företrätt bolaget dömdes båda för grovt bedrägeri. Den ena dömdes även för sådant som försvårande av skattekontroll, grovt brott, med fängelse i ett år som påföljd samt fem års näringsförbud. <br><br>Den andre mannen fick villkorlig dom och ett tre år långt näringsförbud. <br>Utöver det ålades bolagsföreträdarna att betala ett gemensamt skadestånd till föreningen på drygt 470 000 kronor.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 932
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - VLT
  - 'Västmanlands tingsrätt'
id: f0ccbe92-8aef-4306-882e-20d2437280ab
