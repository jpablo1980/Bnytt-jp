title: 'Swedbank reviderar ned sin boränteprognos'
ingress: |
  <p>Av ett pressmeddelande från Swedbank framgår att banken reviderat ned sin prognos något för utvecklingen av rörliga bolåneräntor i Sverige i närtid. Detta som en följd av att marknadsräntor för längre löptider sjunkit.
  </p>
  
intro_image: /assets/img/25021827-bostader-fastigheter.jpg
long_form:
  -
    type: text
    text: '<p>I det senaste Räntebladet från Swedbank revideras prognosen för boränteutvecklingen i Sverige ned något. I november förutspådde banken att de rörliga bolåneräntorna skulle toppa på fem procent i början av 2023 och nu i december har det bedömda utfallet justerats ned till 4,75 procent. Anledningen ska bland annat vara att marknadsräntor för längre löptider sjunkit under november.&nbsp;</p><p>– Räntorna har sjunkit både i Sverige och omvärlden under den senaste månaden, vilket bidrar till att vi justerar ned ränteprognoserna något. Vi räknar ändå fortsatt med en viss uppgång av räntor under de närmaste månaderna och att de börjar vända nedåt först under 2023 och 2024, säger Andreas Wallström, prognoschef på Swedbank i ett pressmeddelande.<br><br>En annan orsak till nedjusteringen ska vara att bolånemarginalerna minskat; i januari 2022 noterades 1,4 procent och i september var de nere på 0,9 procent. Swedbank hänvisar till&nbsp; Finansinspektionen som källa till uppgifterna.&nbsp; <br><br>I övrigt förutspås Riksbanken höja reporäntan med ytterligare 0,5 procentenheter i februari nästa år, vilket bedöms leda till högre boräntor under kommande månader.&nbsp;</p><p>– Vi tror fortsatt på stigande bolåneräntor i närtid, men förutser att uppgången inte blir fullt så stor som i föregående prognos. Vi prognoserar att de rörliga bolåneräntorna toppar på 4,75 procent i början av nästa år, avslutar Andreas Wallström.</p>'
template: articles/article
sponsored: false
hide_from_home: false
artikel_typ: nyhet
views: 1716
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - Swedbank
  - Riksbanken
id: 7d3b26b5-2abd-419f-a1ac-0115f20f05d1
