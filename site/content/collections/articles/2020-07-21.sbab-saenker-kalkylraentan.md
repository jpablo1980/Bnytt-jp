title: 'SBAB sänker kalkylräntan'
ingress: |
  <p>SBAB har sänkt sin kalkylränta med en halv procent. Anledningen är att banken tror att de låga räntenivåerna kommer att hålla i sig under en lång tid framöver, skriver Dagens industri.
  </p>
  
intro_image: /assets/img/mostphotos/28723295-swedish-currency.jpg
long_form:
  -
    type: text
    text: '<p>Räntan som bankerna räknar på att man ska klara av som bolånetagare, kalkylräntan, är i genomsnitt sju procent hos de svenska bankerna. Men den statliga banken SBAB bryter trenden. De sänkte sin kalkylränta redan i höstas och nu har de sänkt den med ytterligare en halv procent. Nu ligger den på sex procent, skriver Dagens industri (Di).&nbsp;</p><p><br></p><p>För Di berättar SBAB:s vd Klas Danielsson att de sänkt kalkylräntan med anledning av det fallande ränteläget i både Sverige och resten av världen.<br>– Vi gör bedömningen att ränteläget har etablerat sig på en strukturellt lägre nivå än tidigare, och det är inte sannolikt att räntorna under överskådlig tid kommer att riskera att gå upp väsentligt. Då finns det utrymme att sänka kalkylräntan, säger Klas Danielsson till Di.</p><p><br></p><p>Den nya sänkningen kommer ge effekt, menar Klas Danielsson. Sänkningen kommer att göra så att en person som ansöker om bolån nu kan låna mellan tio och 17 procent mer än vad de hade fått i lån med en kalkylränta på sju procent. Sänkningen kan även leda till att fler får möjlighet att ta lån, särskilt unga vuxna.&nbsp;</p><p><br></p><p>Klas Danielsson berättar för Di att en orsak till att de valt att sänka sin ränta nu är coronapandemin. På så sätt hoppas SBAB kunna stötta sina kunder och hjälpa till att stabilisera bostadsmarknaden.&nbsp;</p><p><br></p><p>I artikeln framgår det att även SEB har en kalkylränta på sex procent medan Nordea har en på sju procent och Handelsbanken strax däröver. Ingen av bankerna planerar på att förändra räntan i dagsläget.</p>'
template: articles/article
sponsored: false
hide_from_home: false
artikel_typ: nyhet
views: 1177
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - 'dagens industri'
  - sbab
id: a3c3c485-ae20-45ae-96e2-e216d5fd57f0
