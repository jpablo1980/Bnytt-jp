title: 'Ny aktör tar över projektet Gasklockan'
ingress: |
  <p>Efter en markanvisningstävling för Gasklockan i Stockholm står det klart att det blir OBOS, via sitt dotterbolag, som får ta över projektet efter Oscar Properties. Detta enligt Stockholms stad.
  </p>
  
intro_image: /assets/img/32e080b6-484e-4a42-89d8-1b353f53306d.jpg
long_form:
  -
    type: text
    text: '<p>Nu är markanvisningstävlingen för Gasklockan 3 och 4 i Stockholm avgjord. Bakom det vinnande anbudet står OBOS dotterbolag Kärnhem Bostadsproduktion AB. Enligt ett pressmeddelande från Stockholms stad ska exploateringsnämnden ta beslut om markanvisningen den 17 december i år.<br><br>Området som anvisats ligger på en höjd i stadsutvecklingsområdet Norra Djurgårdsstaden på Östermalm i Stockholm, mellan nybyggda hus och Gasverkets kulturhistoriska byggnader.<br><br>Gasklocka 4 ska omvandlas till ett flerbostadshus med runt 320 lägenheter. Huset ska också inrymma en förskola och ha lokaler på bottenplan. Enligt Lina Brantemark, affärsutvecklingschef OBOS Nya Hem, kommer lägenheterna bli ägda bostäder. Om det blir äganderätter eller bostadsrätter, alternativt en blandning av båda, är ännu inte bestämt. Men det är de två upplåtelseformerna som kan bli aktuella. <br><br>Gasklocka 3 är sedan tidigare planlagd för kulturändamål, enligt uppgift från kommunen. <br><br></p><p>– Intresset för att bygga i Norra Djurgårdsstaden är stort, det understryker resultatet från markanvisningstävlingen. Staden fick in fem anbud från etablerade aktörer. OBOS, som tog hem anbudstävlingen, är en stabil och långsiktig aktör med ambition att vara med i utvecklingen av Stockholm, säger kommunens projektchef (Norra Djurgårdsstaden) Staffan Lorentz i pressmeddelandet. <br><br>Detaljplanen för projektet ska vara antagen och enligt utvecklaren är säljstarten planerad till år 2022, och byggstarten har preliminärt satts till första kvartalet år 2023 med första inflyttning år 2026. <br><br>Tidigare hade utvecklaren Oscar Properties avtal med kommunen om att bygga bostäder i Gasklocka 4. Kommunen valde dock att häva avtalet ifjol vilket <a href="https://bostadsrattsnytt.se/nyheter/bostadsmarknad/2019-11-29-avtalet-om-gasklockan-haevs">Bostadsrättsnytt</a> skrev om då. Bakgrunden var bland annat att utvecklaren inte tillträtt marken i enlighet med avtalet, eftersom området ansågs vara förorenat. <br><br>Av kommunens pressmeddelande framgår att man undersöker föroreningssituationen “som ska åtgärdas”. <br><br>Nyligen offentliggjorde norska OBOS nya mål om att inom fem år dubblera den årliga bostadsförsäljningen i Sverige, med fokus på storstadsregionerna. Deras markinvestering i Gasklockan uppgår till nära 700 miljoner kronor. Utöver det projektet har OBOS ytterligare markanvisningar i Stockholmsområdet, bland annat vid Kolkajen i Norra Djurgårdsstaden och på Årstafältet.<br><br>Sofia Ljungdahl är vd för OBOS Nya Hem och ansvarig för utvecklarens storstadssatsning. I ett pressmeddelande från utvecklaren ger hon följande kommentar. <br></p><p>– Tillsammans med Veidekke Entreprenad har vi utvecklat en gedigen plattform för ett framgångsrikt genomförande. Vi kommer i nära dialog med Stockholm stad utveckla projektets stora potential och bidra till fler bostäder i Stockholm.</p><p><br></p>'
template: articles/article
sponsored: false
hide_from_home: false
artikel_typ: nyhet
views: 398
puff_font_size: 24
article_font_size: 24
topnews_font_size: 38
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Stockholms stad'
  - OBOS
  - 'Oscar Properties'
  - Veidekke
  - 'Kärnhem Bostadsproduktion AB'
  - Toppnyhet
id: ec7100ef-ffa1-4bf6-8086-a1d5af3b28b2
