title: 'Trend att binda bolån väntas hålla i sig'
ingress: |
  <p>En rekordstor andel av hushållen har bundit sina bolån och trots stigande räntor för längre bindningstider spås trenden hålla i sig under 2022. Detta enligt Dagens industri.
  </p>
  
intro_image: /assets/img/17596256-swedish-currency-symbolising-the-expensive-flats-in-the-1642595100.jpg
long_form:
  -
    type: text
    text: '<p>I oktober ökade andelen svenska hushåll med bundna bolån till 54 procent, en notering som inte varit högre på många år. Det rapporterar Dagens industri (Di) med hänvisning till statistik från Statistiska centralbyrån. Till exempel låg snittnivån för år 2016–2018 på 30 procent. <br>– Det är rekordmånga som har bundit sina lån. Det är inte så konstigt eftersom vi har haft en period där de bundna räntorna har varit lägre än den rörliga. Förra månaden (december) var den första då det här svängde och den rörliga räntan återigen var lägst, så som det historiskt oftast har varit. Det här kan tolkas som att bankerna ser att räntorna är på väg upp, säger jämförelsesajten Compricers sparekonom Christina Sahlberg till Di. <br><br>Och trenden med bundna bolån ser ut att fortsätta, trots stigande räntor för bolån med&nbsp; längre bindningstider. Bundna lån har ännu inte ökat så mycket och därmed går det fortfarande att hitta bra räntor.<br>– Jag tror att bolånen kan påverkas lite grann av elpriserna där många har ångrat att de inte har haft bundna avtal och att det nu kan spilla över. Jag tror att många ser över sin ekonomi i samband med det här och att man är rädd för att samma sak ska hända med boräntorna. Därför kommer tendensen att finnas kvar kvar ett tag till, säger Christina Sahlberg.</p><p><br>En annan som intervjuas i Di:s artikel är Villaägarnas samhällspolitiske chef och chefsekonom Daniel Liljeberg som även han tror att trenden med att binda bolånen kommer fortsätta. Speciellt då USA:s centralbank (Federal Reserve) signalerat om kommande räntehöjningar. <br>– Inflationstrycket är på väg upp och vi har fått ganska många negativa signaler kring det. Vid en höjd inflation ska ju också räntan höjas successivt. Detta talar för att man generellt bör binda räntan, säger han.</p>'
template: articles/article
sponsored: false
hide_from_home: false
artikel_typ: nyhet
views: 350
puff_font_size: 24
article_font_size: 24
topnews_font_size: 38
clicks: 0
link: '1'
categories: rantor
tags:
  - Di
  - Compricer
  - Villaägarna
  - Toppnyhet
id: 3598b948-7679-4245-b8e8-4bbf01292d7a
