title: 'Booli: Totala utbudet av bostadsrätter rekordstort'
ingress: |
  <p>Aldrig tidigare har Booli uppmätt ett så stort utbud av bostadsrätter på sajten som i augusti 2021, inräknat utannonserade lägenheter och kommande försäljningar. Det framgår av ett pressmeddelande.
  </p>
  
intro_image: /assets/img/img_e4088-1630405325.JPG
long_form:
  -
    type: text
    text: |
      <p>Antalet utannonserade bostadsrätter och kommande lägenhetsförsäljningar på Booli har sammantaget aldrig varit större sedan bostadssajtens mätningar startade. Under vecka 32 i år låg 27 900 bostadsrätter ute på Booli, antingen till försäljning eller som kommande objekt. I ett pressmeddelande från sajten beskrivs det totala utbudet som rekordstort. För samma period 2020 uppgick det totala utbudet av bostadsrätter till 25 450.&nbsp; <br><br>Samtidigt som utbudet växer uppges annonstiderna för bostadsrätter till salu bli kortare och fler objekt säljs innan visning. I snitt ligger lägenheter nu ute till skarp försäljning i 13 dagar innan annonsen tas bort från marknaden, jämfört med 16 dagar året innan. <br>– Det här är ett tecken på att marknaden har börjat ta fart igen och att många vill sälja sin lägenhet inför hösten. Det är också intressant att fler lägenheter till salu går till avslut snabbare, trots det högsta totala utbudet på marknaden någonsin, säger Boolis marknadskommunikatör Karin Grundeus i pressmeddelandet. <br><br>Andelen bostadsrätter som säljs innan visning ligger idag på 15,1 procent medan noteringen för 2020 och 2019 var runt 14,2 procent. <br><br>En ytterligare intressant faktor är att andelen lägenheter som säljs före visning ökar. Idag säljs 15,1 procent av utbudet före visning, medan 2020 och 2019 låg andelen på 14,2% med en nedåtgående tendens. Inom Gotlands län var andelen lägenheter som såldes innan visning 20 procent större än ifjol.&nbsp;&nbsp;<br><br>Booli har också låtit en expertpanel kommentera aktiviteten på bostadsmarknaden efter sommaren.<br><br><b>Claudia Wörmann, boendeekonom SBAB:</b><br>– Det ska bli intressant att se hur efterfrågan följer utbudet under hösten. För om vi återgår till mer normala levnadsmönster, så bedömer jag att efterfrågan kommer att förändras. Betalningsvilja och behovet för större bostäder kan sjunka något den dagen vi tillåts göra mer saker utanför hemmet igen, och spenderar färre timmar hemma.<br><br></p><p><b>Jennie Leffler, Affärsområdesansvarig Booli Pro:</b><br>– Känslan jag har fått utifrån att ha pratat med mäklare är positiv och det bekräftas av vår data. Vi brukar prata om temperaturen på bostadsmarknaden med hjälp av ett antal nyckeltal. <br><br>Hon lyfter bland annat att budgivningar ökat mer än under samma period ifjol, att annonstiderna blivit kortare, att slutpriset per kvadratmeter ökat för lägenheter jämfört med samma period förra året, samt att andelen objekt som återpubliceras eller prissänks nu är mindre än 2020.&nbsp;<br><br></p><p><b>Martin Sundelin, fastighetsmäklare Bjurfors Nacka:</b><br>– Marknaden har kommit igång bra. Vi ser fortsatt ett stort intresse att vilja förändra sitt boende under pandemin. Det är många spekulanter på visningarna och det är fortsatt störst efterfrågan på villor och större lägenheter.
      
      Köparna är mer redo än tidigare och har ofta klart med mäklare för egen försäljning, lånelöfte och vad de söker. Det ger i sin tur aktiva budgivare och snabbare processer.</p>
      
template: articles/article
sponsored: false
hide_from_home: false
artikel_typ: nyhet
views: 368
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Booli
  - SBAB
  - Bjurfors
  - Toppnyhet
id: b28d8814-ae43-4616-a0a1-23e7b0c2c27a
