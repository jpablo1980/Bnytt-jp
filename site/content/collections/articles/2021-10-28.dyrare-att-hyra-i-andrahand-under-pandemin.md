title: 'Dyrare att hyra i andrahand under pandemin'
ingress: |
  <p>Snittpriset för att hyra en lägenhet i andrahand har ökat sedan pandemin bröt ut. Detta enligt Hem & Hyra som tittat närmare på andrahandshyror i landets tio största län under perioden, med hjälp av statistik från Blocket.
  </p>
  
intro_image: /assets/img/woman_ipad.jpg
long_form:
  -
    type: text
    text: '<p>Att hyra bostad i andrahand är nu dyrare jämfört med vid utgången av februari 2020. Sedan pandemin bröt ut har hyran för en lägenhet ökat med i snitt 500 kronor per månad. Det visar en genomgång som tidningen Hem &amp; Hyra gjort av utvecklingen på andrahandsmarknaden i landets tio största län under perioden, baserat på statistik från den digitala marknadsplatsen Blocket. <br><br>För en andrahandsbostad på 42 kvadratmeter i Stockholm är medianhyran nu uppe i 11 000 kronor per månad, vilket motsvarar en ökning om tio procent sedan pandemin bröt ut ifjol. I Göteborg har andrahandshyrorna ökat med elva procent och ligger nu på 9 000 kronor för 55 kvadratmeter. En lägenhet på 56 kvadrat i Skåne kostar idag 8 000 kronor, vilket innebär en ökning med sju procent under perioden. <br><br>Hem &amp; Hyra har också jämfört priserna under första halvan av oktober i år med samma period 2020. För Stockholm syns då en uppgång om tio procent, för Göteborg blir noteringen plus två procent, och i Skåne har priserna ökat med tio procent. <br><br>De dyrare hyrorna beror bland annat på att färre människor flyttade för att studera eller jobba under pandemin, enligt Blockets presskontakt Ebba Rosencrantz.<br>– I maj började det sedan röra på sig och trycket på bostadsmarknaden ökade. Vilket även gav ett ökat tryck på andrahandsbostäder, med högre andrahandshyror, säger hon till Hem &amp; Hyra.<br><br>En annan orsak kan vara att värdet på ägda bostäder ökat. Till exempel ska priset på bostadsrätter ha gått upp med i snitt åtta procent det senaste året. Dessutom innebär en lagändring från 2013 att bostadsrättsinnehavare som hyr ut sin lägenhet, får basera andrahandshyran på bostadens marknadsvärde. Tanken med förändringen ska, enligt tidningen, ha varit att få fler att bidra till att “avlasta den ansträngda bostadsmarknaden”. <br><br>Hyresgästföreningens förbundschef Erik Elmgren är kritisk till hur andrahandshyrorna på bostadsrätter sätts. <br>– Man behöver ta fram en mycket bättre lagstiftning, med ett bättre konsumentskydd. I stället för marknadsvärdet på andrahandsbostaden borde man luta sig mer mot faktiska kostnader och bruksvärdet, säger han till Hem &amp; Hyra. <br><br>Erik Elmgren anser vidare att lagändringen bidragit till att det uppstått två parallella bostadsmarknader där olika regler gäller, den ordinarie marknaden och en annan för bostäder som hyrs ut i andra-, tredje- och fjärdehand. På den sistnämnda marknaden kan hyrorna vara betydligt högre än för en person med förstahandskontrakt för en hyresrätt. <br><br>När det kommer till bostadsrättsinnehavare som hyr ut sin lägenhet i andrahand så finns det ingen möjlighet att kräva tillbaka pengar för överhyra, så som man kan göra när det gäller hyresrätter. Det går att ansöka om en rättslig prövning av hyresnivån men det är något som många dra sig för, enligt Hem &amp; Hyras artikel.</p>'
template: articles/article
sponsored: false
hide_from_home: false
artikel_typ: nyhet
views: 143
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'Hem & Hyra'
  - Blocket
  - Hyresgästföreningen
  - Toppnyhet
id: 55ce6cc9-d7c5-4395-8180-d1c9bc2b9329
