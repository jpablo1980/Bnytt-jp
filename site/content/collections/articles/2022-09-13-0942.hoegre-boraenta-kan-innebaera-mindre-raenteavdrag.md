title: 'Högre boränta kan innebära mindre ränteavdrag'
ingress: |
  <p>Ränteavdraget för bolånetagare uppgår vanligtvis till 30 procent av räntekostnaderna kopplade till lånet. För kostnader över en viss nivå sänks dock avdraget till 21 procent, rapporterar SVT.
  </p>
  
intro_image: /assets/img/31427183-pengar.jpg
long_form:
  -
    type: text
    text: '<p>Vanligtvis kan en bolånetagare göra skatteavdrag på 30 procent av de ränteavgifter som kommer med lånet. Dock gäller detta bara för räntekostnader på upp till 100 000 kronor årligen per person, vilket motsvarar en kostnad på 8 333 kronor i månaden. Det rapporterar SVT Nyheter. Blir räntekostnaden högre sänks avdragsrätten till 21 procent. <br><br>I ett läge med skenande boräntor kan detta komma som en tråkig överraskning för en del. – Jag tror att det här är ganska oväntat för många och det kommer dessutom i ett läge där man är extra känslig, säger Erik Olsson Fastighetsförmedlings informationchef Erik Olsson till SVT.<br><br>Av den senaste prognosen från myndigheten Konjunkturinstitutet (KI) framgår att hushåll i Sverige räknar med en rörlig boränta på i snitt 4,38 procent om ett år. I ett exempel från SVT kan en person som tagit ett bolån på tre miljoner kronor göra ränteavdrag om 30 procent på 2,5 miljoner kronor av lånet. Gällande den sista halva miljonen så kan bolånetagaren endast göra avdrag för 21 procent av räntekostnaderna. <br><br>Skillnaden uppges bero på att boräntor endast ger rätt till ett skatteavdrag om 30 procent upp till ett negativt räntenetto på 100 000 kronor årligen, per person.<br><br>Förutsättningarna i exemplet är att bolånetagaren varken har ränteinkomster eller aktieutdelningar.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 1116
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - SVT
  - 'Erik Olsson Fastighetsförmedling'
  - KI
id: c3a116a7-6c4b-4fa8-92fa-1c37e51fbc8d
