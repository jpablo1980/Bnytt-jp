title: 'Ytterligare höjning av boräntor hos SBAB'
ingress: |
  <p>Efter att SBAB justerade upp listräntorna på bolån i början av februari har det nu blivit dags igen. Denna gång gäller det räntor för lån bundna på två upp till tio år, enligt ett pressmeddelande från banken.
  </p>
  
intro_image: /assets/img/img-4128-1645011306.jpg
long_form:
  -
    type: text
    text: |
      <p>Från och med den 16 februari justerar banken SBAB upp listräntorna för bolån med bindningstider från två upp till och med tio år. Räntorna höjs i ett intervall mellan 0,15–0,27 procentenheter. <a href="https://bostadsrattsnytt.se/nyheter/bolan/2022-02-03-sbab-justerar-upp-raentorna-foer-bolan">Föregående höjning</a> gjordes den tredje februari i år och påverkade då lån med samtliga bindningstider som justerades upp i ett intervall mellan 0,03-0,25 procentenheter. <br><br>Orsaken till åtgärden uppges återigen vara stigande marknadsräntor som medför ökade upplåningskostnader.
      <br>– Vi ser en fortsatt stigande inflation och marknaden prisar in räntehöjningar i en betydligt snabbare takt än vad som kommunicerats från Riksbanken och andra centralbankers sida. Marknadsräntorna fortsätter därför att stiga och därmed har bankernas upplåningskostnader på kapitalmarknaden ökat, säger bankens tillförordnade vd Mikael Inglander i ett pressmeddelande. <br><br>Den lägsta möjliga bolåneränta som banken erbjuder ligger på 1,04 procent och avser Grönt bolån (bostäder med energiklass A eller B) med tre års bindningstid och en belåningsgrad om max 70 procent, lägst 4,5 miljoner kronor. För denna typ av lån ges nämligen ytterligare ränterabatt om 0,10 procent.&nbsp;<br><br></p><h3>SBAB:s nya listräntor för bolån</h3>
      
  -
    type: image
    photo: /assets/img/sbab-boranta-16-feb-2022.png
    caption: 'Listräntor efter förändring den 16 februari 2022. Källa: SBAB'
    size: Normal
template: articles/article
sponsored: false
hide_from_home: false
artikel_typ: nyhet
views: 223
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - SBAB
id: 02ac9539-eea2-4589-a92d-2d09a5a41480
