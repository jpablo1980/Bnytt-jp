title: 'Skrapan i Råsunda fylls med lyxiga bostadsrätter'
ingress: |
  <p>Skrapan i Råsunda i Solna går från att ha varit kontor och AIK:s högkvarter till att bli en fastighet fylld av lyxiga bostadsrätter. Redan nu har cirka 5 000 personer anmält inresse, skriver Fastighetsvärlden.
  </p>
  
intro_image: /assets/img/mostphotos/torget_01-1536x1086.jpg
long_form:
  -
    type: text
    text: '<p>År 1985 byggdes ett 17 våningar högt hus som en del av Råsunda fotbollsarena, där laget AIK hade sin hemmaplan. I det höga huset hade AIK sitt kansli och annan kontorsverksamhet bedrevs också i fastigheten. Råsundastadion revs 2013 för att ge plats åt Peabs och Faberges bostadsprojekt, som innefattar drygt 700 bostäder. Innan rivningen ansåg man att skrapan var i så pass gott skick att den fick stå kvar, skriver Fastighetsvärlden.&nbsp;</p><p><br></p><p>Nu ska skrapan byggas om till en lyxig bostadsfastighet och går numera under namnet Dallas Tower. I projektet ingår också ett tegelhus som även det tidigare fungerat som kontor. Enligt inredningsdesignern Claes Dalén har man försökt skapa en loungekänsla i de gemensamma lokalerna i huset och få det att kännas som ett modernt hotell. Förutom bostadsrättslägenheter ska huset bland annat utrustas med en festlokal, en biograf och en takterrass. <br>– Gemensamhetsutrymmena blir en förlängning av boendet, vi ser en stor efterfrågan på platser i anslutning till ditt hem där du kan umgås med vänner men även få tid för dig själv, säger Mikaela Sundström, projektledare för nyproduktion på Alexander White, till Fastighetsvärlden.&nbsp;</p><p><br></p><p>Redan nu har cirka 5 000 personer anmält intresse inför säljstarten i vår. Lägenheterna i Dallas Tower kommer att bestå av 1–4 rum med en storlek på 28–88 kvadratmeter. För att köpa en 75 kvadratmeter stor trerummare krävs runt fem miljoner kronor, medan den billigaste lägenheten går för 1,8 miljoner kronor. Inflyttning beräknas till Q4 2021–Q1 2022.</p>'
template: articles/article
sponsored: false
artikel_typ: nyhet
views: 2394
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - fastighetsvärlden
  - råsunda
  - Toppnyhet
id: 40553a2e-6cd2-4966-aac2-f2bc231d4e93
