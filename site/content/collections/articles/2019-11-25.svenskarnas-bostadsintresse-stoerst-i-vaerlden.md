title: 'Svenskarna bostadssurfar mest i världen'
ingress: |
  <p>En ny internationell rapport visar att svenska folket har världens största intresse för bostäder, sett till hur mycket de bostadssurfar. Och Hemnet är den bostadsportal med flest besök i förhållande till befolkningsmängd. Det framgår av ett pressmeddelande från Hemnet.
  </p>
  
intro_image: /assets/img/mostphotos/hemnet2017-dator2-1574703056.jpg
long_form:
  -
    type: text
    text: '<p>Enligt uppgifter från webb-analysföretaget Similarweb, som sammanställts av analysföretagen AIM Group, hade Hemnet under september månad 17 miljoner besök på sin hemsida. Det kan likställas med 1 700 besök per 1 000 invånare, vilket gör sajten populärast i världen om man ser till antal besök i förhållande till befolkningsmängd. Tack vare detta hamnar Sverige högst upp på listan över det land där man söker efter bostäder mest i världen.&nbsp;<br>– Det är roligt att sätta svenskarnas bostadsintresse i ett internationellt perspektiv. I Sverige identifierar sig många med sitt boende och känner en stor stolthet över det egna hemmet. I sociala sammanhang är frågan om var och hur man bor och vart priserna är på väg ofta bland det första som kommer på tal. Detta i kombination med att Sverige ligger långt fram i den digitala utvecklingen bidrar sannolikt till att Hemnet hamnar i topp när det gäller bostadssurfande, säger&nbsp;Cecilia Beck-Friis,&nbsp;vd på Hemnet, i ett pressmeddelande.</p><p><br></p><p>I pressmeddelandet från Hemnet framgår även att många andra länder är näst intill lika bostadstokiga som svenskarna. På andra plats efter Sveriges Hemnet kommer holländska sajten Funda med 25 miljoner besök och tredjeplatsen knep australiensiska Realestate.com.au med 35 miljoner besök.&nbsp;</p>'
template: articles/article
sponsored: false
artikel_typ: nyhet
views: 210
puff_font_size: 24
article_font_size: 24
topnews_font_size: 48
clicks: 0
link: '1'
categories: ovrigt
tags:
  - hemnet
  - bostadssajt
  - Toppnyhet
id: 02e09dbb-a3d7-462e-b95d-e98fac4b8459
