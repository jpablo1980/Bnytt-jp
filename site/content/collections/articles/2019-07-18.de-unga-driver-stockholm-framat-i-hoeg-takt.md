title: 'De unga driver Stockholm framåt i hög takt'
ingress: |
  <p>Trängre och trängre, yngre och yngre. Så skulle Stockholm kunna beskrivas. En analys från det internationella fastighetsbolaget Grosvenor visar att vår huvudstad är en av de snabbast växande storstadsregionerna i Europa —<span class="redactor-invisible-space" "=""></span> och det är de unga som står för utvecklingen, rapporterar Dagens Nyheter.
  </p>
  
intro_image: /assets/img/mostphotos/32480248-stockholm-skyline-with-view-of-gamla-stan-in-stockholm.jpg
long_form:
  -
    type: text
    text: '<p>Städer med hög livskvalitet lockar till sig yngre människor och enligt många undersökningar har Stockholm bäst livskvalitet och balans mellan arbete och fritid. Detta har lett till en stark tillväxt. Befolkningsökningen väntas bli den högsta bland alla europeiska städer de närmsta tio åren.</p><p><br>Grosvenor är verksamma i flera delar av världen och Stockholm är en stad de satsar på. När de analyserat dess utvecklingspotential konstaterar de att regionens tyngdpunkt kommer att förskjutas söderut. Där finns bland annat bra kommunikationer, gott om affärer och mark att bygga på.&nbsp;<br>— Och bostäderna i södra Stockholm är mer överkomliga för unga, det är en del av områdets attraktivitet, säger Grosvenor Europes globala analyschef Jarek Morawski till Dagens Nyheter.</p><p><br>Det som saknas är tillräckligt många arbetstillfällen och, enligt analysen, att staden växer genom att bli tätare — inte genom att arealen ökas. Då kan man, av naturliga skäl, inte bygga lika många bostäder som behövs. Men stadsutvecklingen kunde snabbas på om det satsades mer på områden längre ut.&nbsp;<br>— Bostads- och kontorsbrist har under lång tid hållit tillbaka näringslivet, Stockholm kan inte växa så mycket som staden skulle kunna göra. Vissa områden möter alla tänkbara önskemål, men utvecklingen där har inte kickat igång än, säger Grosvenors Nordenchef Carl Strufve.</p>'
template: articles/article
sponsored: false
artikel_typ: nyhet
views: 1406
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 13
link: '1'
categories: ovrigt
tags:
  - grosvenor
  - 'dagens nyheter'
  - unga
  - befolkningsökning
  - Toppnyhet
id: f1d29329-c1c6-45c2-ab59-5ba51b50ad53
