title: 'Älvsjömässan rivs och ersätts med bostäder'
ingress: |
  <p>Stockholms stad har beslutat att riva Stockholmsmässan, även kallad Älvsjömässan, för att ge plats åt en ny stadsdel med upp till 2 500 nya bostäder. Det skriver tidningen Mitt i.
  </p>
  
intro_image: /assets/img/12821924-stockholmsmassan.jpg
long_form:
  -
    type: text
    text: '<p>Sedan 70-talet har det funnits en stor mäss- och kongressanläggning i Älvsjö vid namn&nbsp; Stockholmsmässan, i folkmun även kallad Älvsjömässan. Den ägs av Stockholms stad och bedrivs via kommunägda Mässfastigheter i Stockholm AB. <br><br>Dock uppges verksamheten vara förlusttyngd, en kostnad som skattebetalarna måste ta. Därför har kommunens rödgröna styre nu fattat beslut om att riva anläggningen och sälja mässbolaget. Det rapporterar lokaltidningen Mitt i Stockholm.<br>– Det finns ingen rimlighet för staden att fortsätta äga den här verksamheten. Mässytan används bara helt och fullt ut en gång vartannat år, när Nordbygg hålls. Samtidigt har Kistamässan och Waterfront tillkommit, där man kan ha mässor, säger finansborgarrådet Karin Wanngård (S) i en kommentar i tidningen.<br><br>Tanken är att uppföra omkring 2 000–2 500 nya bostäder på platsen istället. Kommunen vill utveckla en ny stadsdel med blandad bebyggelse och olika boendeformer. Hur den slutligen kommer att utformas blir upp till stadsbyggnadskontoret att avgöra.<br>– I Stockholm har vi brist på bostäder med fler rum och på studentlägenheter, så det tittar vi på, tillägger Karin Wanngård.<br><br>Stadsdelen är tänkt att utvecklas på båda sidor om järnvägen, skriver Mitt i. Men rivningsarbetet är inget som kommer starta i närtid, det finns mässor inbokade de närmaste 2–3 åren så det blir först efter den perioden. Nu vid årsskiftet ska ett programarbete sättas igång vartefter arbetet med att ta fram nya detaljplaner kan inledas. Preliminärt kan nybyggnation i området påbörjas 2030. <br><br>Tidningen Dagens Nyheter ska ha varit först med att rapportera om beslutet att riva mässan.</p>'
template: articles/article
sponsored: false
hide_from_home: false
artikel_typ: nyhet
views: 3098
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'Mitt i'
  - DN
  - 'Stockholms stad'
  - Toppnyhet
id: 9b457c78-a47a-46ae-b16a-839c6cebf557
