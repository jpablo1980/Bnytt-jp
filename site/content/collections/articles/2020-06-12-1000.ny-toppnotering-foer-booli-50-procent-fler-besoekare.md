title: 'Ny toppnotering för Booli – 50 procent fler besökare'
ingress: |
  <p>Ett nytt besöksrekord har noterats för bostadssajten Booli. I maj hade sajten drygt 50 procent fler besökare än under samma månad förra året, enligt ett pressmeddelande.
  </p>
  
intro_image: /assets/img/kundkontakter-pressbild.jpg
long_form:
  -
    type: text
    text: '<p>Nyligen skrev Bostadsrättsnytt om att&nbsp;Hemnet&nbsp;nått en rekordnivå i antal besök. Och nu ska ytterligare en bostadssajt ha slagit besöksrekord.&nbsp; <br><br>Under maj i år hade banken SBAB:s bostadssajt&nbsp;Booli&nbsp;ovanligt många besökare. Av ett pressmeddelande från sajten framgår att antalet unika användare uppgick till nästan 1,5 miljoner, vilket är drygt 50 procent fler än under samma månad i fjol.&nbsp; <br><br>Innan toppresultatet för maj noterades två besöksrekord under året för trafik till sajten. Enligt&nbsp;Booli&nbsp;tyder detta på ett ökat intresse för bostadsmarknaden och att fler och fler letar efter en ny bostad.&nbsp; &nbsp;<br>– I osäkra tider vill många hålla extra koll på hur värdet på ens bostad utvecklas. Jag misstänker att det också finns ett behov att få drömma sig bort, kanske till ett sommarboende under semestern, säger Josephine&nbsp;Linghammar, pressansvarig på&nbsp;Booli, i pressmeddelandet. <br><br></p><p>Utöver bostadssök så erbjuder sajten även en tjänst för att värdera bostäder. Hittills uppges totalt 1,5 miljoner digitala bostadsvärderingar ha genomförts och närmare 500 tusen användare bevakar värdeutvecklingen på sin bostad.</p>'
template: articles/article
sponsored: false
hide_from_home: false
artikel_typ: nyhet
views: 311
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - Booli
  - SBAB
  - Hemnet
id: 59da2810-3f96-414c-a253-8a2297736321
