title: 'SBAB: Växande majoritet väljer rörlig boränta – dubblering sedan ifjol'
ingress: |
  <p>Allt fler av SBAB:s nya kunder väljer rörlig ränta på sina bolån, visar ny statistik från banken. I mars 2023 valde 41 procent rörlig ränta och samma månad ifjol var andelen 94 procent.
  </p>
  
intro_image: /assets/img/47022011-stockholm.jpg
long_form:
  -
    type: text
    text: '<p>Under årets marsmånad valde 94 procent av SBAB:s nya bolånekunder rörlig ränta med tre månaders bindningstid. Andelen som valde längre bindningstider uppgick till två procent och fyra procent beslutade sig för att ha en del bunden och en rörlig.<br><br>Vid samma tid förra året uppgick andelen som endast valde rörlig ränta till 41 procent, samtidigt som 44 procent valde längre bindningstider och 15 procent valde en kombination. I december ifjol valde 90 procent av kunderna rörlig ränta. <br>– Att så många av SBAB:s kunder valde att binda sin ränta i mars i fjol berodde sannolikt på att skillnaden mellan räntan för tre månader och framför allt två år då var minimal, till följd av att Riksbanken med olika obligationsköp hade pressat ner de långa räntorna kraftigt, säger SBAB:s privat- och boendeekonom Linda Jonsson i ett pressmeddelande.<br><br>På samma sätt kan man förklara varför så många nu väljer rörliga lån framför bundna, där räntorna i dagsläget är betydligt högre. Det kan också bero på att nya låntagare just nu, generellt sett, är ekonomiskt starkare hushåll och därav mindre räntekänsliga. <br>– En annan möjlig delförklaring kan vara att många av de affärer som genomförs och därmed syns i statistiken för tillfället i hög grad troligtvis görs av hushåll som har relativt goda marginaler i sin ekonomi och som varit inne på bostadsmarknaden ett längre tag. De kan i värsta fall klara ytterligare uppgångar i den rörliga räntan. Det kan till exempel röra sig om hushåll som söker en större bostad och upplever att det är läge att göra en affär nu när priserna har fallit tillbaka relativt mycket sedan förra vårens toppnoteringar, fortsätter Linda Jonsson.<br><br>Hon tillägger också att det finns en psykologisk effekt som inte bör underskattas.<br>– De rörliga räntorna är idag redan så pass mycket högre än i fjol och det kan därmed upplevas som en än högre tröskel att acceptera de ännu högre bundna räntorna. Samtidigt kanske många tror att den rörliga räntan kommer att stagnera eller sjunka i höst eller i början av nästa år och därför inte vill binda sig på en så hög nivå.</p>'
template: articles/article
sponsored: false
hide_from_home: false
artikel_typ: nyhet
views: 173
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - SBAB
  - Toppnyhet
id: 91afda71-f9a7-4908-b4e7-83dfe5cddd9d
