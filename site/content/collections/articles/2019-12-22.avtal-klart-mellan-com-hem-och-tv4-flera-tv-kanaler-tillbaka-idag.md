title: 'Avtal klart mellan Com Hem och TV4: Flera tv-kanaler tillbaka idag'
ingress: |
  <p>Enligt ett pressmeddelande ska ett nytt avtal mellan Com Hem och TV4 nu vara på plats. Det innebär att kunder till Com Hem och Boxer, från och med idag den 22 december, får tillbaka flera av de tv-kanaler som varit nedsläckta sedan den tionde december.  <span class="redactor-invisible-space"></span>
  </p>
  
intro_image: /assets/img/b68526cd280991ab_800x800ar_.jpg
long_form:
  -
    type: text
    text: '<p>Nu ska förhandlingarna mellan Com Hem och TV4 gällande flera TV4-kanaler vara klara. Ett grundavtal uppges ha tecknats för tv-kanalerna TV4, Sjuan, TV12 och C More. Det framgår av ett pressmeddelande från Com Hem.&nbsp;<br>Enligt det nya avtalet ska kunder till Com Hem och Boxer återfå dessa kanaler i sitt utbud från och med söndagen den 22 december.<br><br>Parternas arbete med att slutföra grundavtalet ska ha pågått under lördagen 21 december.<br>– Det är ett stort framsteg att vi nu har säkrat rättigheter för de kanaler som vi vet att våra kunder uppskattar mest. Vi har fortfarande delar kvar att förhandla med TV4, men med ett grundavtal på plats för det mest populära kanalutbudet kan vi nu slutföra diskussionerna utan att tittarna drabbas i lika stor utsträckning, säger Anders Nilsson, vd på Tele2-koncernen, i pressmeddelandet.<br><br>De kompensationer som drabbade kunder blivit tilldelade ska fortsätta gälla "enligt tidigare kommunicerade datum".&nbsp;<br><br>På Com Hems webbplats under rubriken "kundservice" står att läsa om "personliga ersättningar" som gått ut till drabbade kunder, i samband med att TV4-kanalerna släcktes ned. Till exempel framgår att Com Hem och Boxer frivisat många linjära tv-kanaler, något som alla betalande kunder ska ha fått möjlighet att ta del av. <br><br>Utöver det uppges premiuminnehåll från C More ha ersatts med motsvarande innehåll från Viasat. De som tillhör segmentet "bredbandskunder med FiberKoax" ska ha fått 100 megabit snabbare uppkoppling hemma, och kunder till Com Hem och Boxer med mobiltelefoni från Tele2, Comviq eller Com Hem uppges ha fått obegränsad mobildata.&nbsp;</p>'
template: articles/article
sponsored: false
artikel_typ: nyhet
views: 1283
puff_font_size: 24
article_font_size: 24
topnews_font_size: 42
clicks: 0
link: '1'
categories: ovrigt
tags:
  - 'C More'
  - TV4
  - Boxer
  - 'Com Hem'
  - Toppnyhet
  - Viasat
  - Tele2
  - Comviq
id: 668dfe80-7640-4b37-8450-6d295bdbeb7e
