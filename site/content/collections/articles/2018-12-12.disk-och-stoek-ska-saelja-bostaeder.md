title: 'Disk och stök ska sälja bostäder'
ingress: |
  <p>När man tittar på mäklarbilder ser de ofta likadana ut. Det är rent och fräscht med snittblommor och skålar med citrusfrukter framme på borden. Nu ska Fastighetsbyrån bryta den trenden - med bilder på disk och stökig vardag.
  </p>
  
intro_image: /assets/img/mostphotos/23563742-sturegatan.jpg
long_form:
  -
    type: text
    text: '<p>Fastighetsbyrån har anlitat dokumentärfotografen Minna Ridderstolpe som ska ta en ny sorts mäklarbilder. Från att tidigare ha fokuserat på att framställa lägenheterna på ett så opersonligt och rent sätt som möjligt togs nu bilder på disktrasor, sladdtrassel och en vanlig middag med köttfärssås och spaghetti. Det är en fyrarummare i Ursvik, som ligger i en del av Stockholmskommunen Sundbyberg, som fått agera försökskanin. </p><p>Vanligtvis brukar en bostadsrätt städas ordentligt innan en fotografering och personliga prylar ställs undan. Nu kan hemmet visas upp som det ser ut när det används i vardagen hos familjen som bor där.<br>– Det finns en allmän trötthet kring den polerade och retuscherade ytan som länge har visats upp i reklam och på sociala medier. De familjer jag möter har istället en längtan efter det äkta och vill visa upp det ostylade vardagslivet i bild. Det känns spännande att det här nu även har nått bostadsmarknaden, säger Minna Ridderstolpe i ett pressmeddelande.</p><p>Förhoppningen med de dokumentära bilderna är att de ska göra det lättare för köparen att föreställa sig själv i hemmet. Eftersom bilderna är nya av sitt slag sticker de ut bland alla andra mäklarbilder. På så sätt kan även det dra större uppmärksamhet till objektet som ska säljas. Utöver bilderna skrev även familjen som bodde i lägenheten en egen text i annonsen där de förklarade vad de gillat med bostaden.</p><p><br></p>'
template: articles/article
sponsored: false
artikel_typ: nyhet
views: 1210
puff_font_size: 24
article_font_size: 24
topnews_font_size: 48
clicks: 29
link: '1'
categories: bostadsmarknad
tags:
  - Fastighetsbyrån
  - Mäklarbilder
  - Sundbyberg
id: 16b24467-a6b5-4b48-aa84-55542fa6b09b
