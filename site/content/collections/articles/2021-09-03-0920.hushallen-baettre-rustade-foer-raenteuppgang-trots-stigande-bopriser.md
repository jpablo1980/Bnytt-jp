title: 'Hushållen bättre rustade för ränteuppgång – trots stigande bopriser'
ingress: |
  <p>Samtidigt som priserna på bostäder skenat det senaste året har svenska hushåll blivit mer motståndskraftiga mot en eventuell räntehöjning. Det slår SvD fast efter att ha studerat statistik från FI.
  </p>
  
intro_image: /assets/img/img-4128.jpg
long_form:
  -
    type: text
    text: '<p>Vid månadsskiftet återinförde myndigheten Finansinspektionen (FI) amorteringskraven efter en period med tillfälligt undantag under pandemin. Orsaken ska vara att hushållens skulder ökat i takt med att bostadspriserna stigit, något som myndigheten menar har försämrat hushållens förmåga att klara en boränteuppgång. <br><br>Men trots att bostadspriserna ökat i landet det senaste året har svenska hushåll faktiskt blivit mindre känsliga för om räntorna på bolån skulle höjas, enligt statistik som tidningen Svenska Dagblandet (SvD) tagit del av från myndigheten. <br><br>Vid en ränta på sju procent skulle en genomsnittlig bostadsköpare inte ha mindre kvar i plånboken under år 2020 än året innan. Tvärtom skulle köparen ha lika mycket kvar eller något mer, även om personen berörs av amorteringskraven. <br>– Det är rätt uppenbart att den här prisuppgången på bostäder, som vi såg förra året, inte har lett till en högre skuldsättning som gjort hushållen känsligare för högre räntor, säger banken SBAB:s chefsekonom i en kommentar till SvD. <br><br>På FI tolkar man tidningens resultat som att hushållens skulder hållits i schack tack vare amorteringskraven.<br>– Systemet har blivit robustare. Det är så jag skulle tolka siffrorna, säger myndighetens chef för makroanalys Magnus Karlsson till SvD.</p>'
template: articles/article
sponsored: false
hide_from_home: false
artikel_typ: nyhet
views: 120
puff_font_size: 24
article_font_size: 24
topnews_font_size: 48
clicks: 0
link: '1'
categories: rantor
tags:
  - SvD
  - FI
id: 6970faff-4036-4088-bc12-2273099dd6b5
