title: 'Riksbyggen storsatsar på uppkopplade bostäder'
ingress: |
  <p>Bostadsutvecklaren Riksbyggen ska tillsammans med teknikföretaget ViaEuropa ta fram en ny standard för hållbar utveckling och digitalisering av bostäder. Detta enligt ett pressmeddelande från utvecklaren.
  </p>
  
intro_image: /assets/img/sparvagnshallarna_oversikt.jpg
long_form:
  -
    type: text
    text: '<p>Inför stadsmässan H22 City Expo i Helsingborg ska bostadsutvecklaren Riksbyggen tillsammans med teknikföretaget ViaEuropa skapa en standard för smartare boenden. Detta genom att visa hur olika tekniska system kan kommunicera med varandra i Riksbyggens kvarter Spårvagnshallarna i Helsingborg, vilket enligt utvecklarens hemsida ska byggas mellan stadskärnan och Råås fiskeläge.&nbsp; &nbsp;<br><br>I ett pressmeddelande från utvecklaren finns informationen att kvarteret kommer inrymma 700 bostäder, både hyres- och bostadsrätter, och ska stå klart till sommaren 2022 då mässan går av stapeln. Nära 70 företag uppges vara knutna till H22, varav ett är Riksbyggen. <br>– Fastighetsbranschens digitaliseringsresa har bara börjat och på Riksbyggen vill vi ligga i framkant och driva på utvecklingen. Det handlar inte bara om ökad digitalisering utan även ökad hållbarhet och bättre bostäder – en smartare vardag helt enkelt. Det finns redan prylar för nästan allt, men hur smart är ett hus egentligen om prylarna inte pratar med varandra? Nyckeln till det smarta boendet är ett gemensamt språk, säger Riksbyggens vd Johanna Frelin i pressmeddelandet. <br><br>Där får även ViaEuropas ordförande Jonas Birgersson kommentera projektet. <br>– Länge har låsta lösningar, så kallade stuprör, gjort det svårt och onödigt kostsamt att få även enkla saker att fungera smidigt. Vi är många som suckat över ytterligare en app och nya lösenord bara för att lösa vår vardag. Det vi nu gör tillsammans med Riksbyggen inför H22 är att bevisa hur beprövad digital teknik från telekom och Internet kan användas för att bryta upp låsta system, vi skapar nu för första gången en standard för hus och städer. Nu kan vi på allvar börja arbetet med att lösa samhällsutmaningar med digital teknik. Påverkan kommer bli omfattande och få efterverkningar över hela västvärlden, säger han.<br><br>ViaEuropas bidrag till projektet innefattar bredbandsteknik och mjukvarusystemet BRIKKS som kan fungera som ett nav mellan boende, fastighetsbolag, tjänsteleverantörer och staden. <br><br>Systemet uppges vara oberoende, både avseende leverantörer och hårdvaror, vilket ska möjliggöra sammankoppling av flera olika produkter i samma applikation. Till exempel kommer boende med en och samma enhet exempelvis kunna låsa upp ytterdörren, larma bostaden, starta ugnen och hyra bilpoolsbil. <br><br>Boende med hemtjänst, eller som har avtal med andra serviceföretag, ska också kunna ge dess personal behörighet att komma in i bostaden utan nycklar under vissa tider. <br><br>H22 City Expo är en internationell stadsmässa som hålls under perioden 30 maj till och med tredje juli år 2022, med Helsingborg som värd. På H22.se beskrivs mässan också som en “plattform där innovationsarbete och nya lösningar visas upp för världen”, med fokus på innovativ välfärds- och stadsutveckling.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 383
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - ViaEuropa
  - Riksbyggen
  - 'H22 City Expo'
  - Helsingborg
  - BRIKKS
  - Toppnyhet
id: 21a284b4-83f1-42a7-83a2-c78899aa39a6
