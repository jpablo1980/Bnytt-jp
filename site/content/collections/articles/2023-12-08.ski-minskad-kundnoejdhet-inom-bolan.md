title: 'SKI: Minskad kundnöjdhet inom bolån'
ingress: |
  <p>Under förra året minskade nöjdheten bland kunderna när det gäller banklån, en trend som fortsatt även i år. Den bank som får bäst betyg inom bolån är SBAB, enligt Svenskt Kvalitetsindex.
  </p>
  
intro_image: /assets/img/mostphotos/25021847-bostader-fastigheter.jpg
long_form:
  -
    type: text
    text: '<p>Svenskt Kvalitetsindex (SKI) har genomfört en studie om hur bankkunder upplever olika tjänster från bankerna, som privatlån, sparande och bolån. I ett pressmeddelande från SKI skriver de att studierna i flera år visat på en hög kundnöjdhet, men i år syns en bred nedgång i nöjdhet.&nbsp;</p><p>– Det är klart att omvärldsfaktorer har en påverkan på kundupplevelsen i de här studierna. Inflation, räntenivåer och ekonomisk osäkerhet gör att kunderna efterfrågar mer kontakt och mer information. Vi ser att servicefrågor för branschen i stort nu har en mycket större inverkan på hur nöjda kunderna är än tidigare, säger Johan Parmler, vd på SKI, i pressmeddelandet.</p><p><br></p><p>När det kommer till bolån minskade kundnöjdheten stort mellan 2021 och 2022. År 2021 låg nöjdheten på 72 för att året därefter hamna på 67,5. I år ligger kundnöjdheten på 65,5. Enligt SKI är det bankerna som haft nöjdast kunder under en lång tid som även har det i år. Den bank som har nöjdast kunder gällande bolån och fastighetslån är SBAB. Avanza får bäst betyg inom sparande och Länsförsäkringar Bank inom privatlån.</p><p>– Det är få aktörer i våra mätningar som lyckas komma bäst ut år efter år men i den här studien har vi två sådana aktörer. Både SBAB och Avanza utmärker sig kring att det är enkelt att bli och att vara kund och bra funktionalitet kring digitala tjänster. Det är idag affärskritiska kundbehov och här lyckas både SBAB och Avanza. Enkelhet är också en anledning till Länsförsäkringar Banks höga resultat i studien kring privatlån,&nbsp; säger Ludwig Schmidt, analytiker SKI.</p><p><br></p><p>I årets studie går det även att se att förtroende och image blir allt viktigare faktorer när kunder ska välja bank inom sparande och lån. Enligt SKI värdesätter kunder om en aktör varit med länge i branschen. Det viktigaste vid valet av bank är bra service och därefter kommer frågan kring räntor och avgifter.</p>'
template: articles/article
sponsored: false
hide_from_home: false
artikel_typ: nyhet
views: 216
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - toppnyhet
  - 'svenskt kvalitetsindex'
  - sbab
  - ski
id: 7551ad42-e84c-4960-b3fd-8b01abfc4498
