title: 'Stökigt igen på Strandvägen – helgstängd parkering föreslås'
ingress: |
  <p>I somras vidtogs åtgärder mot stök på Strandvägen i Stockholm, varpå ordningen såg ut att ha återställts. Men efter nya klagomål föreslås nu att parkeringen där hålls stängd på helgerna. Det skriver Mitt i Östermalm.
  </p>
  
intro_image: /assets/img/33747583-stockholm-strandvagen.jpg
long_form:
  -
    type: text
    text: '<p>Under sommaren 2021 fick boende i Stockholmsstadsdelen Östermalm sin sömn störd av nattliga street-race på Strandvägen, i kombination med hög musik. Något som <a href="https://bostadsrattsnytt.se/nyheter/ovrigt/2021-08-25-stockholm-det-nattliga-stoeket-pa-strandvaegen-har-upphoert">Bostadsrättsnytt</a> skrev om då. <br><br>Åtgärder vidtogs då i form av att tillfälliga fartgupp installerades, trafikljusen ställdes om till att nattetid endast visa rött. Vidare stängdes den stora parkeringen vid Strandvägen av om natten och fick väktarbevakning. Polisens aktivitet ökade också i området.&nbsp;<br><br>Efter insatserna såg ordningen ut att vara återställd, men när parkeringen öppnades upp igen i början av september uppstod liknande problem på nytt. Det rapporterar lokaltidningen Mitt i Östermalm.<br>– Vi har blivit kontaktade av boende på och runt om Strandvägen. De säger att det har blivit stökigt igen på helgeftermiddagar och kvällar, säger Östermalms stadsdelsnämnds ordförande Andrea Hedin (M) till Mitt i.<br><br>Enligt boende ska det förekomma bil-race på Strandvägen och hög musik på kajen, om än inte i lika stor omfattning som i somras. <br><br>För att få bukt med problemen uppges stadsdelsnämnden nu ha vänt sig till trafiknämnden med förslag. Bland annat vill stadsdelsnämnden att parkeringen ska vara avstängd nästa sommar, under perioden mitten av juni till sista augusti. Fram till dess önskar de att parkeringen ska hållas stängd på helgerna, under vilka tider har ännu inte specificerats.</p>'
template: articles/article
sponsored: false
hide_from_home: false
artikel_typ: nyhet
views: 451
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: ovrigt
tags:
  - 'Mitt i'
  - Toppnyhet
id: 3a232214-e947-405d-8747-aff9b40a6232
