title: 'Västerås: Kommunfullmäktige har antagit detaljplan för Sätra – där aktörer nu vunnit markanvisning'
ingress: |
  <p>Nu har kommunfullmäktige i Västerås stad antagit detaljplanen för stadsdelen Sätras första etapp. Enligt uppgifter från kommunen har två aktörer vunnit en markanvisning i området, där den ena avser att bygga bostadsrätter.
  </p>
  
intro_image: /assets/img/satra-vasteras.png
long_form:
  -
    type: text
    text: '<p>I slutet av mars i år godkände Västerås stads byggnadsnämnd detaljplanen för en första etapp i nya stadsdelen Sätra, med runt 1 100 bostäder. För Bostadsrättsnytt berättade då kommunens projektledare Ulf Edvardsson att planen var att bostäderna skulle få olika upplåtelseformer, som hyresrätter, bostadsrätter, ägarlägenheter och äganderätter.<br><br>Efter byggnadsnämndens godkännande var nästa steg att skicka vidare planen för beslut i fullmäktige.<br>– Det slutliga antagandet görs där eftersom det är en så stor plan, förklarade byggnadsnämndens ordförande Monica Stolpe Nordin.<br><br>I slutet av april behandlades ärendet av kommunstyrelsen som föreslog att kommunfullmäktige skulle anta planen. Och under kommunfullmäktiges sammanträde den sjätte maj 2021 togs beslutet att detaljplanen för Sätra etapp 1 skulle antas. <br><br>Planförslaget innehåller bland annat bostäder i flerbostadshus, kedjehus, radhus, parhus samt friliggande en- och tvåfamiljshus.<br><br>Enligt kommunfullmäktiges sammanträdesprotokoll fanns en reservation till beslutet, främst från politiker inom Moderaterna. Den rör bland annat att detaljplanen inte anses leva upp till&nbsp; fastighetsnämndens beställning av en viss andel ägarlägenheter.&nbsp;<br><br>I ett pressmeddelande från Västerås stad finns ny information om vilka som får bygga i området.&nbsp; Aktörerna Byggtitanerna från Örebro och Klara Bo från Malmö uppges ha vunnit en markanvisning inom Sätra etapp 1, där de tillsammans ska uppföra runt 60 bostäder. <br><br>Klara Bo planerar för drygt 40 hyreslägenheter i området och Byggtitanerna har valt att bygga 21 radhus i form av bostadsrätter.</p>'
template: articles/article
sponsored: false
hide_from_home: false
artikel_typ: nyhet
views: 356
puff_font_size: 24
article_font_size: 24
topnews_font_size: 48
region:
  - be2b6036-73b1-4f95-9957-4ad5bcabc684
clicks: 0
link: '1'
categories: nyproduktion
tags:
  - 'Västerås stad'
  - Byggtitanerna
  - 'Klara Bo'
id: f130a244-ed11-400d-ab43-884c8bd4e79d
