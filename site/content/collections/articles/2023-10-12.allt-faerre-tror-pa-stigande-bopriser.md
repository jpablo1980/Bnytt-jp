title: 'Allt färre tror på stigande bopriser'
ingress: |
  <p>Enligt SEB:s senaste boprisindikator tror färre svenskar på att bostadspriserna kommer stiga medan fler tror att priserna kommer sjunka. Liknande resultat ses även i Hemnets senaste köparbarometer.
  </p>
  
intro_image: /assets/img/mostphotos/62995930-olikfargade-hoghus-med-stora-bakonger.jpg
long_form:
  -
    type: text
    text: '<p>Varje månad genomför Demoskop en undersökning på uppdrag av SEB. Resultatet publiceras i Boprisindikatorn. Undersökningen baseras på runt 1 000 webbintervjuer och oktobers boprisindikator genomfördes 26 september – 3 oktober.&nbsp;</p><p>I den senaste boprisindikatorn går det att se att 34 procent av de svenska hushållen uppger att de tror att bostadspriserna kommer stiga det kommande året. Det är en minskning med en procentenhet jämfört med förra månaden. Andelen hushåll som tror att priserna kommer sjunka har ökat till 30 procent, vilket är en ökning med en enhet sedan förra månaden. Det är nu 25 procent av hushållen som tror att bostadspriserna kommer förbli oförändrade det kommande året, en ökning med en enhet sedan den senaste undersökningen.&nbsp;</p><p><br></p><p>Boprisindikatorn är skillnaden mellan andelen hushåll som tror på stigande priser och andelen som tror på fallande priser. och denna månad hamnar indikatorn på plus fyra. Det är en minskning med två enheter jämfört med förra månaden.</p><p>– Ytterligare en räntehöjning från Riksbanken, en fortsatt svag köpkraft och nu ökad turbulens på börsen talar samlat för hushållens något mer reserverade syn på bostadsmarknaden. I andra vågskålen ligger en stabil arbetsmarknad som sannolikt håller tillbaka nedgången något. Dragkampen ser inte ut att upphöra i närtid vilket innebär att bostadsmarknaden kommer prövas ytterligare under hösten, säger SEB:s privatekonom Américo Fernández, i ett pressmeddelande.&nbsp;</p><p><br></p><p>Även bostadssajten Hemnets senaste köparbarometer för oktober visar liknande resultat som SEB – fler tror på sjunkande bostadspriser. Bland sajtens besökare som planerar att köpa en bostad uppger 39 procent att de tror på sjunkande bopriser, vilket kan jämföras med 36 procent i septembers köparbarometer. Endast 22 procent tror på stigande priser det kommande halvåret, en siffra som förra månaden var 24 procent.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 244
puff_font_size: 24
article_font_size: 24
topnews_font_size: 48
clicks: 0
link: '1'
categories: boprisutveckling
tags:
  - toppnyhet
  - seb
  - hemnet
  - köparbarometer
  - boprisindikator
id: c17f19be-33ea-4d15-a22a-d3a2f374527f
