title: 'Byggstart för sjönära brf vid Stockholms Golfklubb'
ingress: |
  <p>Ovanpå ett parkeringshus i Kevinge strand, intill Stockholms Golfklubb i Danderyd, ska elva nya bostadsrätter uppföras. Detta enligt ALM som står bakom projektet där det nu blivit dags för byggstart.
  </p>
  
intro_image: /assets/img/balkongbild-1280x720-newsdesk.jpg
long_form:
  -
    type: text
    text: '<p>En kontorsbyggnad i Kevinge strand, Danderyd, ska ersättas med elva bostadsrätter som uppförs inom ramen för brf-projektet Skeppsviken. Platsen där lägenheterna ska byggas uppges ligga alldeles intill Stockholms Golfklubb. Bakom projektet, som nu byggstartas, står ALM Bostad och Småa, två bolag inom bostadsutveckling som ingår i koncernen ALM Equity.&nbsp;</p><p>– Projektets arkitektoniska utformning, lägenheternas generösa boyta ihop med det sjönära och natursköna läget ger otroligt fina boendekvaliteter. Att lägenheterna även ligger i direkt anslutning till Stockholms Golfklubb gör Skeppsviken till något alldeles speciellt, säger ALM Småa Bostads affärsområdeschef Mathilda Wahlberg i ett pressmeddelande.<br><br>För projektet ska avtal om totalentreprenad ha tecknats med 2A Entreprenad.<br><br>Bostadsrätterna byggs i olika storlekar, nio blir större lägenheter på mellan 236–116 kvadratmeter medan två blir mindre med boytor om 75–68 kvadratmeter. Gemensamt för samtliga lägenheter är att de får stora fönsterpartier och minst en balkong i söder med sjöutsikt. <br><br>Bostäderna ska få husfasader i mörkbetsat trä och grönskande sedumtak. Utöver det kommer bostadsrätterna med ett smart home-system samt bilparkering i carport. Det framgår av projekthemsidan.<br><br>På promenadavstånd från platsen där föreningens hus byggs finns bland annat Danderyds Båtklubb och Danderyds Tennisklubb, samt tunnelbanestationen Danderyds Sjukhus.<br><br>Brf Skeppsvikens bostäder beräknas stå klara i mars år 2024.</p>'
template: articles/article
sponsored: false
hide_from_home: false
artikel_typ: nyhet
views: 238
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: nyproduktion
tags:
  - 'ALM Bostad'
  - Småa
id: 11e3f9ab-fa1b-4d27-b184-ce02beb4c719
