title: 'KI: Förväntningar om högre boräntor oroar hushållen'
ingress: |
  <p>Många svenska hushåll känner oro för ekonomin framöver, både för egen del och för utvecklingen på nationell nivå. Ett av skälen till det ska vara förväntningar om högre bolåneräntor. Det framgår av en ny rapport från Konjunkturinstitutet (KI).
  </p>
  
intro_image: /assets/img/18513375-senior-man-in-glasses-thinking-at-home.jpg
long_form:
  -
    type: text
    text: '<p>Hushållens syn på den egna ekonomin försämrades rejält i mars, enligt rapporten “Konjunkturläget Mars 2022” från myndigheten Konjunkturinstitutet (KI). Många hushåll oroar sig nu för hur ekonomin kommer se ut på ett års sikt, både när det gäller privatekonomin och svensk ekonomi i stort. <br><br>Dippen uppges kunna kopplas till sådant som hushållens förväntningar om högre bolåneräntor och förväntningar om högre priser som en effekt av konflikten i Ukraina. <br><br>Vidare förutspår KI att Riksbanken kommer höja reporäntan redan i september 2022, vilket är betydligt tidigare än Riksbankens senaste besked: En preliminär höjning under andra halvåret 2024. Enligt KI följer därefter år med ytterligare uppjusteringar av räntan.<br><br>I år tror myndigheten på en höjning av reporäntan till 0,3 procent och nästa år väntas den&nbsp; hamna på 0,8 procent. Därefter kommer en uppjustering till 1,0 procent år 2024, och under 2026 höjs räntan till 1,3 procent.</p>'
template: articles/article
sponsored: false
hide_from_home: false
artikel_typ: nyhet
views: 207
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - KI
  - Riksbanken
  - Toppnyhet
id: e64b9012-6e3d-424d-9333-39602002fa33
