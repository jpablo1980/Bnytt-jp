title: 'Slutsålt och inflytt i Riksbyggens senior-brf i Högsbo'
ingress: |
  <p>Nu har inflyttningen startat i Riksbyggens nya förening med seniorbostadsrätter i Göteborgsstadsdelen Högsbo. Och i samma veva såldes även den sista av projektets 79 bostadsrätter, enligt ett pressmeddelande från utvecklaren.
  </p>
  
intro_image: /assets/img/bonum-hogsbo.png
long_form:
  -
    type: text
    text: '<p>I stadsdelen Högsbo i Göteborg har inflyttningen i Riksbyggens Bonum Brf Guldmyntet satt igång. Det är ett nyproduktionsprojekt med totalt 79 bostadsrätter för seniorer, där den sista såldes i samband med att inflyttningen startade. <br>– Samtidigt som inflyttningen just nu pågår för fullt har vi sålt den sista lägenheten och det känns fantastiskt roligt, säger Riksbyggen Bostads sälj- och marknadsansvarige Anders Radne i ett pressmeddelande från utvecklaren.<br><br>Högsbo uppges vara beläget runt tio minuter ifrån centrala Göteborg, nära både Slottsskogen och Botaniska Trädgården. Föreningens bostadsrätter ska inrymmas i två flerbostadshus, ritade av Liljewall Arkitekter, med verksamhetslokaler på markplan. Enligt Jesper Lundell som är regional affärsutvecklare på Bonum/Riksbyggen Bostad finns där redan en butik.<br>– Blomsterbutiken har redan flyttat in i det södra huset och framåt jul öppnar fotvården i det norra huset. När allting är uthyrt kommer närområdet berikas av inte mindre än ett halvdussin nya verksamheter, säger han i pressmeddelandet.<br><br>Husens fasader är täckta av gult tegel och dess utformning är tänkt att kunna smälta in bra intill omgivande bebyggelse från 50-talet.&nbsp; &nbsp; &nbsp;<br><br></p>'
  -
    type: image
    photo: /assets/img/bonum-hogsbo2.png
    caption: 'Bonum Brf Guldmyntet i Göteborg. Pressbild Riksbyggen'
    size: Normal
  -
    type: text
    text: '<p>Projektets lägenheter beskrivs som ljusa med stora fönster och öppen planlösning. Varje bostad har antingen inglasad balkong eller uteplats. I föreningen ska det också finnas en gemensamhetslokal och en övernattningslägenhet.</p><p><br>Bonum är ett boendekoncept som Riksbyggen utvecklat för seniorer, minst en person i hushållet måste ha fyllt 55 år. Exempelvis uppges bostädernas badrum vara planerade för att minska risken för fallolyckor och det finns inga trösklar i lägenheterna. Vidare ska ljudisoleringen vara bättre än vad standarden kräver, tunga dörrar har automatiska dörröppnare och alla utrymmen i föreningens hus ska gå att nå via hiss.</p>'
template: articles/article
sponsored: false
hide_from_home: false
artikel_typ: nyhet
views: 252
puff_font_size: 24
article_font_size: 24
topnews_font_size: 48
region:
  - 1b754d96-2908-414a-8f3a-110d23632412
clicks: 0
link: '1'
categories: nyproduktion
tags:
  - Riksbyggen
  - Bonum
  - 'Liljewall Arkitekter'
id: 086a14f7-5946-46ba-8ce1-4121b7357ad4
