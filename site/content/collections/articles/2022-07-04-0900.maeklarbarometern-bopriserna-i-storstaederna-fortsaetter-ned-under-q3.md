title: 'Mäklarbarometern: Bopriserna i storstäderna fortsätter ned under Q3'
ingress: |
  <p>I den senaste Mäklarbarometern från SBAB förutspås fortsatt prisnedgång i landets storstäder under årets tredje kvartal. Vidare noterar banken att antalet budgivare per objekt minskat på senare tid.
  </p>
  
intro_image: /assets/img/25853202-utsikt-over-centrala-malmo.jpg
long_form:
  -
    type: text
    text: '<p>I undersökningen Mäklarbarometern från banken SBAB får fastighetsmäklare som är aktiva i landets tre storstadsregioner, svara på frågor om läget på bomarknaden i det område där de är verksamma. <br><br>Resultaten från den senaste barometern visar att över 50 procent av de tillfrågade storstadsmäklarna tror på sjunkande bostadsrättspriser under kvartal tre i år. När det kommer till utbudet av bostadsrätter tror den största delen av mäklarna att det kommer gå upp, något som är genomgående oberoende av ort. <br><br>Bland mäklarna i Malmö är det 58 procent som tror att utbudet kommer öka, medan motsvarande notering för Stockholm landar på 48 procent, samtidigt som 42 procent av mäklarna i Göteborg förutspår ett växande utbud under samma period. <br><br>I en kommentar till den senaste barometern konstaterar banken också att det nu är färre som budar på varje objekt än tidigare. <br>– Idag har köpare fler objekt att välja på än tidigare vilket bland annat syns i att antalet budgivare per objekt sjunkit snabbt. Köparna kan därmed unna sig lyxen att ta lite mer tid på sig att jämföra flera bostäder innan beslut. Jag delar mäklarnas bild av att priserna sannolikt fortsätter ner under det tredje kvartalet. En kombination av stigande utbud och minskad efterfrågan till följd av hög inflation och att det är dyrare att låna pengar talar för det, säger SBAB:s boendeekonom Claudia Wörmann i ett pressmeddelande från banken.<br><br></p>'
  -
    type: image
    photo: /assets/img/prisutv-q3.png
    size: Normal
  -
    type: text
    text: '<p><i>Källa: Mäklarbarometern från SBAB för kvartal tre år 2022, andel i procent. Not: Avrundning till närmaste hela procenttal kan göra att siffrorna inte summerar till hundra procent.</i><br><br></p>'
  -
    type: image
    photo: /assets/img/utbud-q3.png
    size: Normal
  -
    type: text
    text: '<p><i>Källa: Mäklarbarometern från SBAB för kvartal tre år 2022, andel i procent. Not: Avrundning till närmaste hela procenttal kan göra att siffrorna inte summerar till hundra procent.<br><br></i></p><p>Mäklarbarometern är en kvartalsvis enkätundersökning som genomförs av Origo Group på uppdrag av SBAB. Enkäten går ut till 220 av landets storstadsmäklare.</p>'
template: articles/article
sponsored: false
hide_from_home: false
artikel_typ: nyhet
views: 111
puff_font_size: 24
article_font_size: 24
topnews_font_size: 42
clicks: 0
link: '1'
categories: bostadsmarknad
tags:
  - SBAB
  - 'Origo Group'
id: 12f6fafb-6c9d-4063-9478-d3bba37ab8b6
