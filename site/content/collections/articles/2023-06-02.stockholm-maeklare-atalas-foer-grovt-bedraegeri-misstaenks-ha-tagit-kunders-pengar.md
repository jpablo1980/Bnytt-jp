title: 'Stockholm: Mäklare åtalas för grovt bedrägeri – misstänks ha tagit kunders pengar'
ingress: |
  <p>En fastighetsmäklare i Stockholmsområdet misstänks ha sett till att betalningar i samband med bostadsförmedling delvis gått till honom själv istället för säljare. Nu står han åtalad för grovt bedrägeri, skriver Expressen.
  </p>
  
intro_image: /assets/img/img_e4115-1685696492.JPG
long_form:
  -
    type: text
    text: '<p>På senare tid har Ekobrottsmyndigheten utrett två fall där gällande en fastighetsmäklare i Stockholm misstänks ha lurat kunder på pengar. Och nu står mäklaren bland annat åtalad för grovt bedrägeri, rapporterar tidningen Expressen.<br><br>Det första fallet handlade om en husförsäljning under 2019 där två bröder anlitat mäklaren för att sälja en villa de fått i arv efter sin pappa. Bröderna valde att anta ett bud på sex miljoner kronor, men upptäckte senare i lagfarten hos Lantmäteriet att villan gått för 6,2 miljoner kronor. Mäklaren blev anmäld till myndigheten Fastighetsmäklarinspektionen (FMI) och till polisen, varpå Ekobrottsmyndigheten startade en utredning. Nu ska mäklaren stå åtalad för grovt bedrägeri medelst brukande av falsk urkund. <br><br>Åklagaren hävdar att mäklaren, utan att informera säljarna, meddelat köparna att det inkommit ett nytt bud för att sedan ha ingått en överenskommelse med dem om att höja slutpriset för bostaden ifråga. Därefter ska mäklaren ha sett till att mellanskillnaden satts in på hans eget klientmedelskonto, från vilket han sedan kunnat tillgodogöra sig pengarna.&nbsp; <br>– För att lyckas med det har han sett till att hålla isär köparna och säljarna, så de har aldrig träffats, säger Ekobrottsmyndighetens seniora åklagare Matias Garcia de las Bayonas till Expressen.<br><br>Åklagaren tillägger bland annat även att mäklaren förfalskat säljarnas namnteckningar på likvidavräkningar som sedan lämnats över till köparna. <br><br>En del av pengarna som mäklaren lurat till sig ska, enligt åklagaren, ha gått till handpenningen för en lyxbil av märket Range Rover. <br><br>Utöver grovt bedrägeri har mäklaren tidigare även åtalats för grovt bokföringsbrott. <br>– Han har i ganska stor omfattning använt sig av pengar från handpenningar, som ska vara skyddade på ett klientmedelskonto, för andra ändamål. I samband med det har han också misskött bokföringen, säger Matias Garcia de las Bayonas till Expressen.<br><br>Andra fallet som utreddes av Ekobrottsmyndigheten rörde försäljningen av en bostadsrätt i centrala Stockholm under 2021. Säljaren erbjöds 8,2 miljoner kronor för lägenheten, men fick sedan information från bostadsrättsföreningen att mäklaren uppgett 8,3 miljoner kronor som slutpris. I och med detta valde säljaren att göra en polisanmälan och att vända sig till FMI. Hos Ekobrottsmyndigheten inleddes en förundersökning om försök till grovt bedrägeri vilken dock lades ned, enligt säljaren på grund av bristande bevisning. <br><br>Planen är att rättegången ska hållas i oktober 2023. Mäklaren uppges neka till brott och vara av åsikten att det handlar om ett missförstånd. <br><br>När det kommer till anmälningarna mot honom hos FMI så har myndigheten valt att återkalla hans registrering som fastighetsmäklare.</p>'
template: articles/article
sponsored: false
hide_from_home: false
artikel_typ: nyhet
views: 1318
puff_font_size: 24
article_font_size: 24
topnews_font_size: 48
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - Ekobrottsmyndigheten
  - FMI
  - Expressen
  - Toppnyhet
id: 4b4e9c55-6bda-4540-9a24-d0a4c0b2fd95
