title: 'Experter siar om framtidens bomarknad'
ingress: |
  <p>Ett minskat intresse för att bo i innerstan och en nedgång för bostadspriserna. Så kan bostadsmarknaden komma att se ut i höst, enligt tre experter som Dagens Nyheter talat med.
  </p>
  
intro_image: /assets/img/mostphotos/40471263-laptop-and-coffee-cup-on-the-kitchen-table.jpg
long_form:
  -
    type: text
    text: '<p>Många trodde att coronapandemin skulle få bostadsmarknaden att stanna av, men än så länge har marknaden varit stabil. Det har istället skett både försäljningsrekord och prisökningar. Dagens Nyheter (DN) skriver att pandemins påverkan till slut kan nå bostadsmarknaden, vilket skulle förändra pris, efterfrågan och utbud. <br>– Om efterfrågan sjunker med ett utbud som är ganska okej blir det ett annat prisläge. Om arbetslösheten ökar på sikt och äter upp hela möjligheten till efterfrågan kan priserna gå ner ordentligt. Men där är vi inte ännu, säger Claudia Wörmann, boendeekonom på SBAB, till DN.&nbsp;</p><p><br></p><p>Den andra experten DN har talat med är&nbsp;Anna Granath Hansson,&nbsp;doktor i fastighetsvetenskap vid KTH. Hon tror att om pandemin snart är över kommer människor återgå till sina gamla beteendemönster och vanor. Om pandemin däremot håller i sig ett år längre kan det påverka folks vilja att flytta in till städerna. Det som främst lockar med storstadslivet är sociala mötesplatser som restauranger och biografer. Om de inte har öppet som vanligt försvinner en del av fördelarna av att bo centralt. När dessutom allt fler arbetar hemifrån kan det öppna upp för att flytta ut på landsbygden eller en bit utanför stadskärnan där priserna oftast är lägre.</p><p><br></p><p>Angående bostadspriserna tror inte Anna Granath Hansson att de kommer stiga, utan falla. Detta på grund av en ökad arbetslöshet och en nedgång för företagen. Erik Wikander, vd för Mäklarhuset, uppger för DN att han tror att marknaden kan fortsätta vara stabil men att varsel och uppsägningar hotar den positiva framtidsbilden.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 819
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - 'dagens nyheter'
  - sbab
  - mäklarhuset
  - kth
  - toppnyhet
id: 25ac40f9-863e-42d6-b5bf-a58691459f34
