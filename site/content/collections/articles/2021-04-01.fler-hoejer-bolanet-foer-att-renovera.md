title: 'Många hushåll höjer bolånet för att renovera'
ingress: |
  <p>Det är många som höjer sitt bolån för att kunna genomföra renoveringar i hemmet. En ny undersökning visar att var fjärde hushåll i åldrarna 25–65 har belånat sin bostad för att renovera. Detta enligt Dagens industri.
  </p>
  
intro_image: /assets/img/mostphotos/18080626-plasterer-renovating-indoor-walls-and-ceilings.jpg
long_form:
  -
    type: text
    text: '<p>Allt eftersom att bostadspriserna stiger på många platser i landet vill allt fler svenskar förbättra och förfina sina hem. Enligt en ny undersökning från Demoskop, genomförd på uppdrag av banken SEB, framgår det att 20 procent av hushållen har höjt sina bolån de senaste tre åren för att renovera. Det är en högre siffra än i fjol, men färre än 2018 då 31 procent av hushållen hade höjt bolånen för att kunna bygga om, rapporterar Dagens industri (Di).</p><p><br></p><p>Det är främst personer i åldrarna 25–65 som höjt sina bolån för renovering.</p><p>– Det är oftast den gruppen som har både de stora renoveringsbehoven och de inkomster som krävs. De äldre brukar inte ha samma behov eller vilja att vare sig renovera eller ta nya lån, säger Jens Magnusson, privatekonom på SEB, till Di.</p><p><br></p><p>En anledning till varför renoveringar för lånade pengar var som högst 2018 kan vara att många passade på att höja sitt bolån innan amorteringskraven skärptes.<br></p><p><br></p><p>I SEB:s undersökning blir det också tydligt att det är få som belånar bostaden för att köpa bil, båt eller resor. Det är endast sju procent av hushållen som höjer bolånet för ett sådant inköp.</p><p>– För vissa handlar det om att man vill ha belåningsutrymme kvar i bostaden, medan andra tycker att det är ett lite krångligt sätt att låna pengar eftersom kreditprövningen är noggrann och att pantbrev ibland behöver tas ut, säger Jens Magnusson till tidningen.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 690
puff_font_size: 24
article_font_size: 24
topnews_font_size: 48
clicks: 0
link: '1'
categories: bolan
tags:
  - renovering
  - 'dagens industri'
  - seb
  - demoskop
  - toppnyhet
id: 620fde19-c446-42d6-a1f3-515006dc6b30
