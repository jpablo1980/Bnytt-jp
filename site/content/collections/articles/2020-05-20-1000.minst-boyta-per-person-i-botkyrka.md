title: 'Minst boyta per person i Botkyrka'
ingress: |
  <p>Trångboddheten i Sverige ökar och är som störst i Botkyrka utanför Stockholm. Det rapporterar SVT Nyheter Stockholm som tagit del av statistik från Statistiska centralbyrån över bostadsarea per person i landet, för boende i flerfamiljshus.
  </p>
  
intro_image: /assets/img/28814773-bostader-i-hallunda.jpg
long_form:
  -
    type: text
    text: '<p>Enligt SVT Nyheter Stockholms rapportering visar siffror från Statistiska centralbyrån (SCB) på ökad trångboddhet i Sverige. Bland de tio kommuner med minst boyta per person återfinns sju i Stockholms län, sett till statistik över boende i bostadsrätter i flerfamiljshus. Dessa är Botkyrka, Solna, Stockholm, Sundbyberg, Huddinge, Haninge och Sigtuna. I snitt har en person i någon av dessa kommuner en boyta på 32 till 35 kvadratmeter per person.&nbsp; <br><br>Botkyrka är den kommun med störst trångboddhet i landet, med en bostadsarea på 32 kvadratmeter i snitt per person. I Ekerö inom Stockholms län uppges motsvarande siffra vara 46 kvadratmeter. Störst boyta i Sverige per person har boende i kommunen Grästorp i Västra Götalands län, med 62 kvadratmeter. <br><br>Ser man till statistik över boyta i hyresrätter i flerfamiljshus, visar även den att Botkyrka är Sveriges mest trångbodda kommun, tillsammans med Sigtuna. Ytan per person uppgår till 27 kvadratmeter i bägge kommunerna. Men av SCB:s statistik framgår att boende i bostadsrätt i flerbostadshus i Sigtuna kommun har en genomsnittlig boyta på 35 kvadratmeter, vilket är större än för de i Botkyrka.&nbsp; &nbsp; <br><br>I SVT:s artikel står också att läsa att boende i hyresrätter i kommunen Danderyd har störst yta per person i Stockholms län: 36 kvadratmeter.&nbsp; <br><br>Resultaten i SVT Nyheter Stockholms artikel är beräknade utifrån SCB:s statistik över boende i flerfamiljshus bestående av bostadsrätter och hyresrätter.</p>'
template: articles/article
sponsored: false
hide_from_home: false
artikel_typ: nyhet
views: 354
puff_font_size: 24
article_font_size: 24
topnews_font_size: 42
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - 'SVT Nyheter Stockholm'
  - SCB
  - Toppnyhet
id: 7e0d87d3-c532-4da0-8fd6-48b0f6f83902
