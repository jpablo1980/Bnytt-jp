title: 'Tuffast för unga förstagångsköpare på bostadsmarknaden'
ingress: |
  <p>Enligt den senaste Mäklarbarometern från SBAB anser mäklare runt om i landet att det främst är unga förstagångsköpare som kommer i kläm på bostadsmarknaden.
  </p>
  
intro_image: /assets/img/mostphotos/28490371-new-home-moving-and-family-concept-young-couple-sit-on.jpg
long_form:
  -
    type: text
    text: '<p>Mäklare från Sveriges tre storstadsområden har i SBAB:s senaste mäklarbarometer bedömt läget på bostadsmarknaden för kvartalet juli till september. På frågan “Vilken grupp anser du har det svårast på bostadsmarknaden just nu?” svarade 84 procent av de tillfrågade mäklarna i Stockholm att det är unga förstagångsköpare. I Göteborg och Malmö uppgav 65 procent respektive 64 procent av mäklarna att det var förstagångsköparna.&nbsp;</p><p><br></p><p>I ett pressmeddelande från SBAB skriver de att även ensamstående med barn har det tufft, men det är framför allt de unga förstagångsköparna som har det svårast att ta sig in på bostadsmarknaden.</p><p>– Mäklarna är eniga om att det i första hand är unga förstagångsköpare som kommer i kläm på bostadsmarknaden genom att de har svårt att hitta och ha råd med en bostad som passar behoven. Stigande priser, krav på amortering och kontantinsats påverkar. Det sorgliga är att de eventuella, framtida åtgärder som kan komma, underlättar först för nästa generation unga. Dagens unga förstagångsköpare som är ute på bostadsmarknaden nu får klara sig bäst de kan, säger Claudia Wörmann, Boendeekonom på SBAB, i pressmeddelandet.</p><p><br></p><p>Mäklarbarometern genomförs kvartalsvis som en enkät som skickas till 220 mäklare i Stor-Stockholm, Stor-Malmö och Stor-Göteborg. Den senaste enkäten genomfördes mellan 30 maj och 14 juni i år.&nbsp;</p>'
template: articles/article
sponsored: false
hide_from_home: false
artikel_typ: nyhet
views: 92
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - sbab
  - mäklarbarometer
  - unga
id: 01ca20b0-3a24-471e-b505-56f9c7b54a83
