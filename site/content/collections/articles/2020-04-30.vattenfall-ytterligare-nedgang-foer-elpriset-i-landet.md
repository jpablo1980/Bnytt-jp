title: 'Vattenfall: Ytterligare nedgång för elpriset i landet'
ingress: |
  <p>Till följd av en lägre efterfrågan på el i coronatider och den stundande vårfloden bedömer Vattenfall att elpriset i Sverige kommer kunna sjunka ytterligare.
  </p>
  
intro_image: /assets/img/medium-screen-72-dpi-vattenfall_akkats_power_plant_drone_007.png
long_form:
  -
    type: text
    text: '<p>Vintern 2019/2020 har varit ovanligt varm i Sverige för årstiden och präglats av stora mängder nederbörd och hårda vindar, vilket lett till lägre elpriser än normalt.&nbsp; <br><br>I början av maj brukar den svenska vårfloden starta för att toppa när den varit aktiv i en månad, en faktor som beräknas få de redan låga elpriserna att sjunka ytterligare. Redan idag bedöms tillgången på vatten i vattenkraftsområdena som mycket god. Det framgår av ett pressmeddelande från energiföretaget Vattenfall. <br>– Trenden fortsätter och trots att april varit relativt normal rent väderleksmässigt, så fortsätter elpriset att vara rekordlågt, kanske till och med över sommaren, säger Jonas Stenbeck, privatkundschef Vattenfall Försäljning i pressmeddelandet.<br><br>Läget på de råvarumarknader som är kopplade till vår elförbrukning kan också påverka priserna. Och som en följd av&nbsp;coronapandemin&nbsp;ska fossila bränslen ha blivit billigare, exempelvis uppges oljepriset ha halverats sedan början av året. Viruset covid-19 ska också ha lett till en lägre efterfrågan på el, som i sin tur påverkat elpriserna nedåt. <br><br>I april har det rörliga elpriset legat på runt nio öre per kilowattimme i&nbsp;elområde&nbsp;3 (Mellansverige). Det är drygt 30 öre lägre än under samma period ifjol.&nbsp; <br><br></p><p><b>Medelspotpris på elbörsen&nbsp;1-30 april&nbsp;2020</b>&nbsp; &nbsp; &nbsp;<br></p><p>Elområde&nbsp;1, Norra Sverige (Luleå): 5,58 öre/kWh&nbsp;&nbsp;&nbsp;&nbsp;</p><p>Elområde&nbsp;2, Norra Mellansverige (Sundsvall): 5,58 öre/kWh&nbsp;&nbsp;&nbsp;&nbsp;</p><p>Elområde&nbsp;3, Södra Mellansverige (Stockholm): 9,80 öre/kWh&nbsp;&nbsp;&nbsp;&nbsp;</p><p>Elområde&nbsp;4, Södra Sverige (Malmö): 14,97 öre/kWh&nbsp; &nbsp;&nbsp;</p><p><i>Källa: Vattenfall&nbsp;&nbsp;<br></i><br>Medelspotpriset avser det genomsnittliga priset på den nordiska elbörsen Nord Pool, exklusive moms, påslag och elcertifikat.</p>'
template: articles/article
sponsored: false
artikel_typ: nyhet
views: 362
puff_font_size: 24
article_font_size: 24
topnews_font_size: 48
clicks: 0
link: '1'
categories: energi-och-miljo
tags:
  - Vattenfall
  - 'Nord Pool'
  - toppnyhet
id: e98e9036-b150-4e63-b400-01a346500566
