title: 'Brf Ida tar HSB Malmö till rätten'
ingress: |
  <p>Den plundrade föreningen HSB Brf Ida har lämnat in en stämningsansökan till tingsrätten riktad mot HSB Malmö. Det rapporterar P4 Malmöhus.
  </p>
  
intro_image: /assets/img/mostphotos/34359823-malmo-tingsratt_.jpg
long_form:
  -
    type: text
    text: '<p>Bostadskooperationen HSB Malmö skötte Brf Idas förvaltning under år 2015 – 2017, samtidigt som föreningen plundrades på runt 250 miljoner kronor. Till stor del handlade det om förbetalda fakturor för renoveringsarbeten som aldrig utfördes. Nu har bostadsrättsföreningen lämnat in en stämningsansökan mot kooperationen till Malmö tingsrätt, där de kräver 49,5 miljoner kronor. Det framgår av Sveriges Radio P4 Malmöhus rapportering. <br><br>Enligt föreningen ska bakgrunden till åtgärden vara att HSB Malmö i två fall betalat ett av de bolag som varit inblandat i plundringen, trots att räkningarna ifråga inte hade godkänts. <br>– Fakturor har betalats ut utan att föreningen har attesterat de här fakturorna, säger Jennifer&nbsp;Abdulahad, ombud för bostadsrättsföreningen, till P4 Malmöhus. <br><br>HSB Malmö ska också ha sett till att drygt tio miljoner kronor betalats ut till bolaget i form av svensk moms, även fast bolaget var registrerat i Ungern och inte skulle betala moms i Sverige. Något som enligt Brf Ida bör bedömas som grov vårdslöshet.&nbsp; <br><br>P4 har också fått en kommentar från bostadskooperationen. <br>– Vi kommer att titta på de olika delarna. Det är klart att det är bra att det blir prövat. Har vi brustit så har vi brustit och då kommer det att komma fram, säger Mia Gustafson, marknads- och kommunikationschef på HSB Malmö, till P4 Malmöhus.&nbsp;<br><br><br><b>Mer innehåll med koppling till plundringen av Brf Ida</b></p><p>OCT 22, 2019:&nbsp;<a href="https://bostadsrattsnytt.se/region/skane/ovrigt/2019-10-22-hovraetten-skaerper-straff-foer-brott-mot-brf-ida" target="_blank">Hovrätten skärper straff för mutbrott mot Brf Ida</a></p><p>SEP 22, 2019 (BoPodden): <a href="https://bostadsrattsnytt.se/nyheter/ovrigt/2019-09-22-bopodden-bedraegerier-okunskap-och-roermokarsamtal">Bedrägerier, okunskap och rörmokarsamtal: Om förvaltning av brf:er</a>&nbsp;</p><p>AUG 29, 2019: <a href="https://bostadsrattsnytt.se/region/skane/ovrigt/2019-08-29-atalad-i-fallet-brf-ida-frias">Åtalad i fallet Brf Ida frias&nbsp;</a></p><p>MAR 22, 2019: <a href="https://bostadsrattsnytt.se/region/skane/ovrigt/2019-03-22-brf-idas-nya-ordfoerande-foerelaeser-om-blasningen">Brf Idas nya ordförande föreläser om blåsningen&nbsp;</a></p>'
template: articles/article
sponsored: false
artikel_typ: nyhet
views: 4627
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: ovrigt
tags:
  - 'HSB Malmö'
  - 'P4 Malmöhus'
  - 'Brf Ida'
id: 31c0dde8-2d6d-4a04-b0e4-49fcd25884ce
