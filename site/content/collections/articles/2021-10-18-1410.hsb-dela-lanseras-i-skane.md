title: 'HSB Dela lanseras i Skåne'
ingress: |
  <p>Ägarmodellen HSB Dela för unga vuxna, vilken tidigare testats i Göteborg, ska nu även introduceras i två skånska kommuner. Det skriver HSB i ett pressmeddelande.
  </p>
  
intro_image: /assets/img/hsb-dela.png
long_form:
  -
    type: text
    text: '<p>År 2019 skrev <a href="https://bostadsrattsnytt.se/nyheter/bolan/2019-06-03-hsb-lanserar-ny-aegarmodell-foer-unga">Bostadsrättsnytt</a> om att kooperativa bostadsbolaget HSB var i färd med att lansera ägarmodellen HSB Dela, vars syfte är att hjälpa unga bosparare in på bostadsmarknaden. Den går ut på att unga vuxna i åldrarna 18 till 29 år med bosparande i HSB erbjuds att, med en lägre kapitalinsats, köpa en nyproducerad lägenhet. Genom ett tioårigt samägandeavtal går bolaget in och finansierar 50 procent av bostadsköpet. <br><br>Som ett första steg introducerades modellen i <a href="https://bostadsrattsnytt.se/nyheter/bostadsmarknad/2020-10-19-pilotprojekt-inom-hsb-dela-fulltecknat">Göteborg</a> i form av ett pilotprojekt, och nu ska den även lanseras i Skåne. Det står att läsa i ett pressmeddelande från HSB. Till att börja med kommer fyra av HSB brf Sockerpärlans lägenheter i Hököpinge, Vellinge kommun, att omfattas av HSB Dela. Säljstarten är planerad till i vinter. <br><br>Därefter ska åtta bostadsrätter i en förening vid Kalkbrottet Limhamn i Malmö omfattas av modellen. Det projektet säljstartar preliminärt efter årsskiftet.&nbsp; <br>– Det känns fantastiskt att vi nu kan erbjuda HSB Dela till våra unga bosparare. Att det sammanfaller med att amorteringskravet återinförs är dock olyckligt. När vi underlättar för unga gör staten det motsatta, säger HSB Malmös vd Michael Carlsson i pressmeddelandet. <br><br>I Göteborg omfattas 23 av Brf Blankas bostadsrätter på Lindholmen av modellen. Enligt HSB har nära 80 procent av de som köpt lägenhet i pilotprojektet uppgivit att de inte hade kunnat genomföra köpet utan HSB Dela.</p>'
template: articles/article
sponsored: false
hide_from_home: false
artikel_typ: nyhet
views: 259
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: bostadsmarknad
tags:
  - 'HSB Dela'
  - Toppnyhet
id: cdb5024b-130a-41fc-931d-a49e77fd8cc1
