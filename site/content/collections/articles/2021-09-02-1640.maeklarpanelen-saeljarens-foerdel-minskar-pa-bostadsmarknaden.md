title: 'Mäklarpanelen: Säljarnas fördel på bostadsmarknaden minskar'
ingress: |
  <p>I Fastighetsbyråns senast genomförda mäklarpanel framkommer det att det fortfarande är säljarna som har störst fördel på bostadsmarknaden, men den fördelen har minskat tydligt.
  </p>
  
intro_image: /assets/img/mostphotos/42481336-motiv-fran-malmo-vid-rorsjokanalen.jpg
long_form:
  -
    type: text
    text: '<p>Av den senaste Mäklarpanelen, som genomförs av Fastighetsbyrån, framgår det att den heta bostadsmarknaden börjat svalna. Det är högre tryck på villamarknaden än på bostadsrättsmarknaden, står det att läsa i ett pressmeddelande från mäklarfirman.</p><p><br></p><p>Mäklarpanelen genomförs som en enkät. Den här gången svarade 418 av Fastighetsbyråns mäklare runt om i landet på frågor om bostadsmarknaden. På frågan “för vilka är bostadsmarknaden mest fördelaktig just nu” blev snittet 6,87 på en skala där noll är köparna och tio är säljarna. Det är alltså säljarna som har störst fördel. I juni blev resultatet på samma fråga 7,54. Det går med andra ord att se att säljarnas fördel minskar.</p><p>– Vi har fortfarande en hög efterfrågan och tydlig fördel för säljarna på marknaden. Men bostadsmarknaden verkar följa vädret och har blivit ett snäpp svalare jämfört med högtrycket innan sommaren. Många av våra mäklare upplever en större avvaktan från spekulanterna och många ställer frågor om vart marknaden och priserna är på väg, säger Johan Engström, vd på Fastighetsbyrån, i pressmeddelandet.</p><p><br></p><p>Störst fördel på bostadsmarknaden har säljarna i Stor-Malmö och minst i större orter.</p><p><br></p><p>På nyproduktionsmarknaden menar mäklarna i panelen att säljarna har störst fördel även där. Dock är fördelen liten, 5,28 procent blev snittet på skalan där noll är köparna och tio säljarna. I juni blev siffran 5,62. Säljarnas övertag minskar nästan överallt förutom på marknaderna med de högsta priserna som återfinns i Stor-Stockholm och Stor-Göteborg.</p><p>– På riksnivå kan vi se en viss minskad efterfrågan på nyproduktionsmarknaden men en fortsatt fördel för säljarna. Efterfrågan kan skilja sig relativt mycket från projekt till projekt så det blir viktigare och viktigare att bostadsutvecklarna verkligen analyserar behov och köpkraft på den lokala marknaden, säger Henrik Lenander, affärsområdesansvarig nyproduktion på Fastighetsbyrån.</p>'
template: articles/article
sponsored: false
hide_from_home: false
artikel_typ: nyhet
views: 147
puff_font_size: 24
article_font_size: 24
topnews_font_size: 48
clicks: 0
link: '1'
categories: bostadsmarknad
tags:
  - mäklarpanelen
  - fastighetsbyrån
  - toppnyhet
id: 9dd62102-f0e8-4cee-870b-11b78984885f
