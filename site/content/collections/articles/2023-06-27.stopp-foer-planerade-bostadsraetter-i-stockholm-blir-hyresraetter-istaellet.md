title: 'Stopp för planerade bostadsrätter i Stockholm – blir hyresrätter istället'
ingress: |
  <p>Planer på bostadsrätter i delar av Stockholms kommun har stoppats, istället ska lägenheterna bli hyresrätter. Och beslutet som fattats av det rödgröna styret i huvudstaden får nu kritik, rapporterar SvD.
  </p>
  
intro_image: /assets/img/sthlms_stad_img_4134.jpg
long_form:
  -
    type: text
    text: '<p>I två av huvudstadens stadsdelsområden skulle det byggas nya bostadsrätter, men nu har det rödgröna styret i Stockholms stad bestämt att lägenheterna ska bli hyresrätter istället. Det skriver Svenska Dagbladet (SvD).<br><br>Moderaterna i Stockholms stad är kritiska till beslutet som rör utbyggnad av Bredäng i stadsdelsområdet Skärholmen samt Tensta i området Spånga-Tensta. Enligt oppositionsborgarrådet Dennis Wedin (M) gick det hela lite för snabbt. Tvärvändningen uppges gå emot det tidigare styrets planer på att erbjuda hyresgäster i ytterstaden att ombilda hyresrätter till bostadsrätter.&nbsp; <br>– Vi ville ju ha mer blandade boendeformer men nu dealar vänstermajoriteten fram enbart hyresrätter. Det förvärrar segregationen i områden där hyresrätter redan dominerar, säger han till SvD.<br><br>Ett projekt som från början var tänkt att ha lika många bostadsrätter som hyresrätter är Tenstaterrassen med 500 nya lägenheter. Nu är planen att göra alla bostäder till hyresrätter. Anledningen till förändringen ska vara att flera aktörer bett kommunen om ändrad markanvändning på grund av konjunkturen. <br>– Sådant prövas från fall till fall. När det gäller Tenstaterrassen har vi så många barnfamiljer på Järva som verkligen behöver ett extra rum och som aldrig skulle kunna köpa bostadsrätt att det beslutet inte bara motiveras av konjunkturen, säger Stockholms bostadsborgarråd Clara Lindblom (V) till SvD. <br><br>Dennis Wedin tycker att de styrande politikerna borde ha kämpat mer för att blandade boendeformer, till exempel genom att förhandla hårdare med berörda byggbolag. <br>– Här har man gjort överenskommelser med byggaktörer som vill komma igång med sina projekt därför att de inte får bostadsrätter sålda. Men jag menar att politiken ska hålla fast vid en så viktig sak som blandade boendeformer, fortsätter han.<br><br>Utöver det tillägger Dennis Wedin att hyresrätter är kraftigt överrepresenterade i både Tensta och Bredäng, att boendeformen utgör 76 procent respektive 78 procent av bostadsbeståndet. Clara Linblom kontrar med att segregationen skulle kunna minskas genom fler hyresrätter i villakvarter. <br>– Det bör absolut byggas hyresrätter även i Enskede och Bromma, säger hon till SvD.</p>'
template: articles/article
sponsored: false
hide_from_home: false
artikel_typ: nyhet
views: 899
puff_font_size: 24
article_font_size: 24
topnews_font_size: 38
region:
  - 4a7cc063-548b-47be-a624-0558ab07b3ad
clicks: 0
link: '1'
categories: bostadsmarknad
tags:
  - SvD
  - 'Stockholms stad'
  - Toppnyhet
id: bbdaed24-0f85-4ddc-8d5a-72261b7a8547
