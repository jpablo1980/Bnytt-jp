title: 'Mäklarbarometern: Aktiv bomarknad för bostadsrätter i Malmö under Q3'
ingress: |
  <p><span class="TextRun SCXW251032510 BCX0"><span class="NormalTextRun SCXW251032510 BCX0">Fler fastighetsmäklare i Malmö tror på stigande priser för bostadsrätter i staden under årets tredje kvartal, jämfört med hur många som tror på prisuppgång för villor. Även när det gäller utbudet och efterfrågan på lägenheter tror många på ökning. Det visar den senaste Mäklarbarometern från SBAB.</span></span>
  </p>
  
intro_image: /assets/img/32916764-fasad.jpg
long_form:
  -
    type: text
    text: '<p>Sedan ett år tillbaka har majoriteten av de storstadsmäklare som deltagit i undersökningen Mäklarbarometern från banken SBAB, förutspått en större prisuppgång för villor än på bostadsrätter. Så även under kvartal tre i år, med undantag för Malmö där fler mäklare&nbsp;bedömer att bostadsrättspriserna kommer stiga jämfört med hur många som förutspår prisuppgång för villor under perioden.&nbsp;&nbsp;</p><p>– Under pandemin har vi sett kraftigt stigande priser på framför allt större bostäder. När många kommer att återgå till mer normala mönster under hösten, med fler dagar på kontoret och sannolikt färre timmar hemma, ska det bli intressant att se hur marknaden reagerar. Framtiden lär utvisa om det först och främst är en&nbsp;coronaeffekt&nbsp;eller om det finns flera förklaringar till den kraftiga efterfrågan på större bostäder, säger SBAB:s boendeekonom Claudia&nbsp;Wörmann&nbsp;i ett pressmeddelande från banken. <br><br>Hon tillägger också att sådant som demografi kan påverka utvecklingen, exempelvis att en stor grupp 90-talister söker efter större bostäder i och med familjebildning.&nbsp; <br><br>Andelen mäklare i Malmö som förutspår prisuppgång på bostadsrätter i staden under kvartal tre i år uppgår till totalt 44 procent, medan andelen som tror på ökande villapriser ligger på 35 procent.&nbsp;<br><br></p><h3>Så här bedömer fastighetsmäklarna priserna tredje kvartalet 2021:&nbsp;</h3>'
  -
    type: image
    photo: /assets/img/maklarbarometern-prisutv.png
    size: Normal
  -
    type: text
    text: '<p><i>Källa: Mäklarbarometern SBAB, andel i procent. Not: Avrundning till närmaste hela procenttal kan göra att siffrorna inte summerar till hundra procent.&nbsp;</i>&nbsp; <br><br>När det kommer till utbudet av bostadsrätter är det fler mäklare i staden som tror på en ökning, jämfört med hur många som tror på en minskning. Detsamma gäller för efterfrågan på lägenheter.<br><br></p><h3>Prognos för utbud och efterfrågan på bostadsrätter, Q3 2021:</h3>'
  -
    type: image
    photo: /assets/img/maklarbarometern-utbud-efterfragan.png
    size: Normal
  -
    type: text
    text: '<p><i>Källa: Mäklarbarometern SBAB, andel i procent. Not: Avrundning till närmaste hela procenttal kan göra att siffrorna inte summerar till hundra procent.&nbsp; &nbsp;<br><br></i></p><p>Mäklarbarometern från SBAB är en enkät som skickas ut varje kvartal till 220 fastighetsmäklare i Stor-Stockholm, Stor-Göteborg och Stor-Malmö. Den görs av Origo Group på uppdrag av SBAB. Den senaste enkäten ska ha genomförts under perioden 30 maj till 14 juni 2021.</p>'
template: articles/article
sponsored: false
hide_from_home: false
artikel_typ: nyhet
views: 113
puff_font_size: 24
article_font_size: 24
topnews_font_size: 48
region:
  - a6afb6a1-88dd-4aa3-a758-bd8d94a24a51
clicks: 0
link: '1'
categories: bostadsmarknad
tags:
  - SBAB
  - 'Origo Group'
  - Toppnyhet
id: 372ab4d4-55d7-4d66-846c-5c86e5717312
